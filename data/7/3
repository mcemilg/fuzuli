Küfr-i zülfün salalı rahneler îmânumuza
Kâfir ağlar bizüm ahvâl-i perîşânumuza

Seni görmek müteazzir görinür böyle ki eşk
Sana bakdukda dolar dîde-i giryânumuza

Çevri çoğ eyleme kim olmaya nâgeh dükene
Az idüp cevr ü cefâlar kıluben cânumuza

Eksik olmaz gamumuz bunca ki bizden gam alub
Her gelen gamlı gider şâd gelüb yanumuza

Gam-i eyyâm Fuzûlî bize bîdâd etdi
Gelmişüz acz ile dâdetmeğe sultânumuza
