Terk-i dünyî-i denî halka tedennî görinür
Çeşm-i uşşâka ne dünyî vü ne ukbî görinür

Sînesin itse kaçan kân-ı ma'ârif ârif
Kılsa her harfe nazar bir nice ma'nî görinür

Pür-hayâl-i ruh-ı ma'şûka iken dîde-i Kays
Neye kim kılsa nazar sûret-i Leylî görinür

Sîne pür-şu'le-i şevk olsa dil-i Mûsîvâr
Nâr zann eyledügün nür-ı tecellî göriür

Âlem-i ulve urûc it mele'-i a'lâ gör
Kalma şol pâyede kim anda edânî görinür

Olamazsın harem-i vaslına mahrem dervîş
Sende mâdâm ki taksîr ü tevânî görinür

İdeli hâk-i cenâbun ruh-ı Bâkîde eser
Baksa âyîne-i idrâke tesellî görinür 
