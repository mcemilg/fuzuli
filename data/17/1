Dil-i zârı haste kıldı ne yaman nezâredir bu
Şeb-i gamda koydu hâlin ne siyeh sitâredir bu

Açılup gül-i terinden mey içerdi sâgarinden
Ele al ki hancerinden dil-i pâre pâredir bu

O perîyi âh-i şeb-gîr ede câmehâba teshîr
Olunur mu lûtfu ta'bîr ne hoş istihâredir bu

Felekâ dokuz sefînen gümeder habâbveş dil
Hazer eyle cünbişinden yem-i bîkenâredir bu

Der imiş görül ol âfet bu tahammülüm cefâya
Dil-i Nâilî değildir kopa seng-i hâredir bu
