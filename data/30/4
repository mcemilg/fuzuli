Beni başdan çıkaran sünbül-i gül-bûdur bu
Cigerün nâfelerin hûn edici budur bu

Dîde-i dil-ber isen de uyan ey baht-ı siyâh
Bunca yıllardur uyursın nece uyhudur bu

Dil ü cân nakdini sînemden uğrulardı müjen
Hûn edüpdür cigerüm âh bir uğrudur bu

Görse her bir güzeli yüz sürer ayağına dil
Hîç yenilmez n'ideyin kim bir akar sudur bu

ÂHÎ 'yi barmağ ile gösterüp ey serv-i revân
Serv-kadler dediler birbirine odur bu

Vahşet etme gel gel ey dil-ber kenâra gâh gâh
Sen bir âhûsın n'ola düşsen şikâra gâh gâh
