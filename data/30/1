Güle ta'n etse ruhun vechi var ey serv-i bülend
Yaraşur la'l-i lebün eyler ise ğoncaya hand

Öykünür zülfine yârun varur elden ele misk
Görmedüm ancılayın dahı yüzi kara levend

Lebi vasfın eşidenler ısırup barmağını
Dediler kanda bulunur ola bunun gibi kand

Gördüm eydür bana düş var anun hançerine
Beni başdan çıkarur bu dil-i düşvâr-pesend

ÂHÎ'nün irmez eli zülfüne ey yâr senün
Atdı evc-i felege himmet ile gerçi kemend 
