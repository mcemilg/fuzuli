Hey ne fitne başıdur turre-i tarf-ı külehün
Zâlimün öte ucıdur seri zülf-i siyehün

Tûtiyâ gibi kaparlar ser-i kûyunda şehâ
Degme gözler mi görür kim 'acabâ gerd-i rehün

Kaşlaruna meh-i nev gösterüp eksükligini
Alnun işini tamâm etdi meh-i çâr-dehün

Gözün üstinde kaşun yoğ edi 'âlemde eger
Olmasa na'lçesi nakşı eger secde-gehün 

Âsitânundan ırağ etme igen ÂHÎ'yi kim
Ehl-i dil kulları yanında gerek pâdişehün
