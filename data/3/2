Âb-i hayât-i lâ'line ser-çeşme-i can teşnedir
Sun cür'a-i câm-i lebin kim âb-i hayvan teşnedir

Can lâ'lin eyler ârzû yâr içmek ister kânımı
Yârab ne vâdîdir bu kim can teşne canan teşnedir

Cânâ zülâl-i lâ'line muhtâc tenhâ dil değil
Hâk üzre kalmış huşk-leb deryâ-yı umman teşnedir

Bezm-i gamında cân ü dil yandı yakıldı sâkiyâ
Depret eli sür ayağın mecliste yâran teşnedir

Cânâ zülâl-i vaslını ağyâr umar uşşâk umar
Âb-i sehâb-i rahmete kâfir müselman teşnedir

Giryân o Leylîveş nola sahrâya salsa Bâkiyi
Mecnûnun âb-i çeşmine hâk-i beyâban teşnedir
