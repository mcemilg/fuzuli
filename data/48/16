Erenlerün gönlinde ol sultân dükkân açdı
Niçe bizüm gibiler anda konuban göçdi

Cümle erenler uçdı taglar yazılar geçdi
'Işk kazanına düşdi kaynayubanın bişdi

Bu dünyenün meseli benzer murdâr gevdeye
İtler murdâra üşdi Hak dostı kodı kaçdı

'Âşık mı diyem ana cân terkini urmadı
'Âşık ana diyeler melâmet dile düşdi

Yine esridi Yûnus Tapduk yüzin görelden
Meger anun gönlinden bir cur'a şerbet içdi


