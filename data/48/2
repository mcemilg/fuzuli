'Âşık oldum erene irmegile
Hakk'ı buldum ben eri görmegile

Ere irdüm erde buldum maksûdum
Bulımadum taşradan sormagıla

Ne yire bakdumısa er oturur
Gönlin aldum yüz yire sürmegile

Hak'dan imiş cânlara cümle nasîb
Olmazımış Ka'be'ye varmagıla

Ka'be senün işigündür eyle bil
Bulımadum yol çeküp varmagıla

Beni gören bir pûla saymazıdı
Şimdi gören gösterür barmagıla

Bir gölidüm kıldı erenler nazar
Deniz oldum dört yana ırmagıla

Geldi ün Yûnus diyü turdum örü
Gözüm açdum kulagum urmagıla


