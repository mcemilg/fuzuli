İlâhî derdümün dermânı sensin
Günâhkâr kullarun gufrânı sensin

Senün emrün ile döner felekler
Hem ayun güneşün devrânı sensin

Halîl'ün hullesi Ya'kûb'un âhı
Yûsuf'un bend ile-zindânı sensin

Mûsâ'nun münâcâtı Tûr Tagı'nda
'Îsâ'nun göklerde seyrânı sensin

Gözümün nûrı vü gevdem hayâtı
Gönüller tahtınun sultânı sensin

Yûnus Emrem sebakı senden okur
Elinde defteri dîvânı sensin




