Benem zârî kılan şol yâre karşu
Gönülden cân viren dildâre karşu

Giceler subha dek hayrân u mestem
Oluban muntazır dîdâre karşu

Seher-gâhın turup zârî kıluram
Sanasın bülbülem gül-zâre karşu

Alaldan cânumı 'ışk-ı İlâhî
Benem Mecnûn gibi âvâre karşu

Cemâlün şem'ine pervâne gibi
Yakaram per ü bâli nâra karşu

Anun 'ışkı şarâbın nûş idelden
İrişür yüregüme yâre karşu

Bugün Mansûr benem 'ışkun yolında
Yüriyüp çarh uram şol dâre karşu

Bî-çâre bülbülem dost bahçesinde
Varam virem haber şol yâre karşu

'Âşık Yûnus bugün gurbetde kaldı
Ki 'ışkı söyledür dildâre karşu




