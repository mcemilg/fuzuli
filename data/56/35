Sen bu cihân mülkine geldüm gelmedüm dime
Dut evliyâ etegin zinhâr elünden koma

Gâfil olma 'ömr geçdi bir niçe yılun aşdı
'Işkdur kaynadı taşdı buldum bulmadum dime

'Işk bî-karâr denizdür cânunı 'ışka yüzdür
Denizde bahrî vardur yüzdüm yüzmedüm dime

Gemi denize girdi bir zamân cevlân urdı
Bir gün gemi gark oldı bozdum bozmadum dime

Denizde hakâyıklar cevlân urur balıklar
Yûnus deniz mevcine taldum talmadum dime



