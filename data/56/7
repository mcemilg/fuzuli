Kibr ü kîni çıkargıl erden nasîb alasın

Ben disem inanmazsın varıcagaz göresin

İçerü şâh oturur girimezsin göresin
On ikidür hücresi yidi dervâzesi vardur
Anda iki dilber var bilmezsin ki sorasın

Var kardaşunı öldür dahı 'avretün boşa
Anana kâbin kıydur Hakk'ı 'ıyân göresin

Bî-çâre miskîn Yûnus 'ışkdan da'vî kılursın
Dostdan haber gelicek yüz süriyi varasın


