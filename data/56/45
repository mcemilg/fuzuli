Kandayıdun kandan geldün dîvâne
Aç gözüni bu gafletden uyan e

Kâfile geçdi sen gafletde bulundun
Sakın ser-mâyeni virme ziyâne

Kanı atan kanı anan ogul kız
Kime vefâ kılısardur zamâne

Hakîkat bilürsin birgün ölürsin
Yâ niçün virürsin özün gümâne

Hakk'a kulluk eylemekden kaçasın
Yâ niçün kulluk eylersin 'avâne

Hak içün bir pûlun yok viresin
Yâ niçün virürsin assı ziyâne

Yûnus sen nefsüni müslümân sanma
Meger şimden girü cümle îmâne


