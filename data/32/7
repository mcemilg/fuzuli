Ne musâhib bulunur derd ü ğam-ı yâr gibi
Ne ferâğat yeri var gûşe-i hammâr gibi

Bir bölük başına gün toğmaduk üftâdelerüz
Yerlere çalma igen sâye-i dîvâr gibi

Getürüp nokta gibi ortaya atdı beni çarh
Başladı kendü kıyı çizmege pergâr gibi

Yaralu kollarumı dâğ-ı ğamundan nece bir
Destmâl ile asam boynuma tûmâr gibi

Ol kıyâmet beni ferdâya salup Â HÎ hemân
Yarına kaldı işüm va'de-i dîdâr gibi
