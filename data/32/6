Sanemâ görmeyeli gûşe-i dükkânda seni
Etdi gözüm yaşı şermende 'akîk-i Yemenî

Eyledi cevr ü cefâ tîrine gönlümi nişân
Vây ne hôş bilür imiş işbu gönülden geçeni

Dil-i Mecnûn ferah u hurrem olursa n'ola ger
Leylî'nün atınun eski çulıdur pîreheni

Veh ki cellâd-ı ğam u hasret ü zülfünle boyun
Beni dâra eledür boynuma dakup reseni

Â HÎ bir şûh-ı cefâkâra gönül düşdi yine
N'edeyin n'eyleyeyin vây beni vü vây beni
