Derd ü hesret bu degül kim ola fürkat bâkî
Derd odur kim ben ölem kala bu hasret bâkî

Cân çıkınca hele hıdmetde ben eksük komadum
Eger ölmezsem efendi yine hıdmet bâkî

Sîneden geçdi müjen zahmı turur dilde henûz
Çıkdı peykânı velî kaldı cerâhat bâkî

Bî-vefâdur bu felek 'ışk u mahabbet çoğ olur
Ne hüsn sende ne hôd bende mahabbet bâkî

Sohbeti var mey-i nâb ile bu gün yârânun
Yüri ey ÂHÎ senünle yine sohbet bâkî

Güllere dönse 'aceb mi yüregüm pâreleri
Ğonca-veş ağız açar her yanadan yâreleriDÎVÂN

Uşda vardum deyüben gönlümi âvâre kılur
Cânuma geçdi benüm ğamzen okı yâreleri

Uyku bağı getürür gibi saçun 'ukdeleri
Uykusuz kodı kamu bülbül-i bî-çâreleri

Sizün el âdemînün böyle m'olur resmi şehâ
Görüben yüz çevirür 'âşık-ı bî-çâreleri

Eşidüp ğayra düşürdügümi zülf-i siyehi
Sana mı kaldı be Â HÎ dedi yüz karaları
