Hükm-i takdîrüne çün ermedi tedbîr senün
Fikr-i tedbîr benüm kısmet-i takdîr senün 

Bir başum bir kılıcun bir sen ü bir ben berü gel
Bu cihân böyle olur bir benüm ü bir senün

Tîrüne karşu senün sîne siper eylemişem
Berü gel ceng edelüm sîne benüm tîr senün

Birisi câna tanıkdur birisi 'ışka güvâh
Şâhid-i eşk benüm ol hat-ı tezvîr senün

Kûyınun dâr-ı şifâsına varup ÂHÎ dedi
Uşta dîvâne benem bend ile zencîr senün 
