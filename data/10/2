Feryâdıma ol kameti şimşâd yetişmez
Benzer ki anın gûşuna feryâd yetişmez

Sermenzile uşşâk erişür cümleden evvel
Ol mertebeye sa'y ile zühhâd yetişmez

Âhımdan önürdü yetişür kapına eşkim
Germiyyet ile şöyle gider bâd yetişmez

Yollarda kalur râh-rev-i ka'be-i vaslın
Ömr âhır olur mevt erişür zâd yetişmez

Bu arsada Bakî nice üstâda yetişti
Âlemde bugün ana bir üstâd yetişmez
