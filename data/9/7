Ezelden şâh-i aşkın bende-i fermânıyüz cânâ
Muhabbet mülkünün sultân-i âlî-şânıyüz cânâ

Sehâb-i lütfün âbın teşne-dillerden dirîğ etme
Bu deştin bağrı yanmış lâle-i Nu'mânıyüz cânâ

Zamâne bizde gevher sezdiğiyçün dil hırâş eyler
Anınçün bağrımız hundur maârif kânıyüz cânâ

Mükedder kılmasun gerd-i küdûret ceşme-i cânı
Bilirsin âb-i ru-yi milket-i Osmâniyüz câna

Cihânı câm-i nazmım şi'r-i Bâkî gibi devreyler
Bu bezmin şimdi biz de Câmi-i devrânıyüz cânâ
