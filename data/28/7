Sâkî toldur kadehi iç içelüm n'olsa gerek
Koma yarını bu gün hôş geçelüm n'olsa gerek

Varalum meygedede hâlis ü muhlis olalum
Sohbet-i ehl-i riyâdan kaçalum n'olsa gerek

Vakt ola rahm ede dil-ber düşelüm ayağına
Yüz sürüp yalvaralum baş açalum n'olsa gerek 

Cânuma geçdi senün tîr-i kemân-ebrûlarun
Ey gönül dibe geçenden geçelüm n'olsa gerek

ÂHİ'yâ ehli degülsen bu fenâ dünyânun
Geçelüm varlığın elden saçalum n'olsa gerek 
