Sâkiyâ fasl-ı bahâr oldı getür câm-ı şarâb
Mutribâ sâza el ur sen de kanı çeng ü rebâb

Yine nergis gibi gülşende gözün fikri-y-ile
İçelüm bâde-i gül-reng olalum mest ü harâb

Bezm-i ğamda sanemâ câm-ı lebün hasretine
Cigerüm âteş-i hecrânun ile oldı kebâb

Görüben yüzüni ussum da gedüben düşdük de
Acıyup merdüm-i çeşmüm saçar üstüme gül-âb

Haste-dil derdine em sordı lebinden nece kim
Ol tabîb-i dil ü cân vermedi bir kerre cevâb

Ger gör e lü'lü'-i lâlâ sanemâ dişlerüni
Hacletinden sadef içinde eriyüp ola âb

Âferîn tab'-ı güher-bâruna ÂHÎ ki senün
Silk-i nazm içre dizer söz yerine dürr-i hôş-âb 
