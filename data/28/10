Gözi âhûları gel 'azm-i kinâr eyleyelüm
Biz de begler gibi bir sayd u şikâr eyleyelüm

Başumuz alup ayak götürelüm 'âlemden
Gel kalender olalum terk-i diyâr eyleyelüm

Yakalum lâle gibi dâğlar eteginde buhûr
Bir beni fülfül ile 'ayş-ı bahâr eyleyelüm

Zülf-i dil-ber gibi vardı Karaman mülki yele
Varalum Rûmeli'ni biz de hisâr eyleyelüm

Cigerüm mey gibi hûn etdi benüm za'f-ı humâr
Kalata'ya varalum def'-i humâr eyleyelüm 

İçelüm bir güzelün zülf ü ruhı şevki ile
Çünki 'işret günidür leyl ü nehâr eyleyüm

Ol gül-i tâze kulağ urmaya bülbüllerine
Âh ü efğânları biz ÂHÎ hezâr eyleyelüm 
