Gel sevindür sanemâ lutf u vefâ ile beni
Ki cefâ odları hâk etdi yakup cân ü teni

Ne içün kılmayasın bendene lutfun nazarın
Bu meseldür ki bilürsin çü severler seveni

Sînemün üstine cânâ basar isen ayağun
Duruban şevkun ile çâk edem ol dem kefeni

Hatı geldügine yârun igen ağlama gönül
Çü bilürsin ki gülün olmamak olmaz dikeni

ÂHİ 'yem âh ederem 'ışkun ile şâm u seher
Kerem et Tanrı'ya bak eyleme bî-cân beni
