Sana yanmağa yeter hâlümi geh gâh bana
Elif-i sîne ile dâğ-ı dilüm âh bana

Kimler ile geceler kimler ile ahşamlar
Kim eki hafta durur gelmedi ol mâh bana

Tîr-i ğamzen yine sînemde eki zahm urdı
eki göz ile nazar eyledi ol şâh bana

'Işkı terk eyle bana 'akl-ıla yâr ol yüri der
Gör ne ağular eder bu dil-i güm-râh bana

Rûz-ı fürkat necedür gösterem ÂHÎ'ye demiş
Bana ol günleri göstermesün Allâh bana

Rûz-ı mahşerde a'yân olmağa ol hâl bana
Bir levend-nâme yeter nâme-i a'mâl bana

Dil-i tecrîd ki baş koşdı ben âvâre ile
Bir levendüm ki refîk oldı bir abdâl bana

Matla'-ı subh-ı safâdur sana ol surh-kabâ
Zulmet-i şâm-ı belâdur bu kara şâl bana

Sen varup hâne-i ağyâra kadem basduğuna
Başmağun na'lçesi nakşı yeter dâl bana

Haşra dek pîr-i muğân ayağın elden komayam
ÂHİ'yâ el vere ger devlet-i ikbâl bana 
