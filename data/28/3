El yapar gönlüm evini benüm ol şâh yıkar
Kimse yapmaz ebedî anı ki Allâh yıkar

Yalınuz çarha tokunmaz benüm âh-ı seherüm
Neçe zâlimler evin âh-ı sehergâh yıkar

Dergeh-i hüsnüne yasdanma ğurûr ile igen
Ki seher âh-ı ğarîbün der-i dergâh yıkar

Âh-ı 'âşık irişür hüsnünün âyinesine
Sakın ey şâh sakın memleketün âh yıkar

Sana ne ortada ÂHÎ gönül ol şâhundur
Kendü mâlik evine gâh yapar u gâh yıkar 
