Yirün gögün safâsı Mustafâ'dur
Kamu 'ahdün vefâsı Mustafâ'dur

Ayun bedr ü hilâl alnı vü kaşı
Günün nûrı ziyâsı Mustafâ'dur

Çalap 'Arş'ı ayagında olur Ferş
Cihânun müntehâsı Mustafâ'dur

Yarın mahşer Şefî' odur Şefî' ol
Sekiz Uçmak sakâsı Mustafâ'dur

Bî-çâre 'âsî kullara yarın ol
Şefâ'at eyleyesi Mustafâ'dur

Yarın peygamberler 'âciz olısar
Girü elin alası Mustafâ'dur

Yûnus yalvar getür Hakk'a salâvât
Hak'un dostı Habîb'i Mustafâ'dur


ZA


