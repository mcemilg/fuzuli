Gelmeyen gelmedi sapdı secde eyledi tapdı
Bu 'imâreti kim yapdı bu mülke Süleymân nedür

Egriligi yaydan egri togrulugu okdan togru
Bu şehir içinde ugru hem kâzî hem sultân nedür

Sendedür senden yat degül bellüdür mu'cizât degül
Bu kelâmdur hüccet degül deryâ içinde 'ummân nedür

Çig bişüp kazan taşmadın rûh cisime ulaşmadın
Ana rahmine düşmedin ol togmadın ölen nedür

İy Yûnus Emre tıfl iken hîç nesneyi fehm itmedin
Cümle 'ulûmı keşf idüp bildürüp ögrenden nedür




