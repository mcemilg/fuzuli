Hem denize karışmaga ırmak olup akan benem

Nefsüm cigerin taglaram kibr ü kîni yıkan benem

Pâk eyledüm içerüsin mülketini yuyan benem

Gösterdi bana kendözüm âyet-i küll dinen benem

Kâfir ola inanmayan ol dîdâra bakan benem

Ben bilürem yad u biliş ırılmasuz duran benem

Küllî lisânda söyleyen küllî dili diyen benem

Küfür yüzinden toguban gine odı yakan benem

Hem yine anun boynına dâr urganun dakan benem
Ol Hak Habîb'i Mustafâ Mi'râc'a idicek sefer
Ol dem cânum fikr eyledüm ol sırrını duyan benem

Şimdi adum Yûnus durur ol demde İsmâ'îl idi
Ol dost içün 'Arafât'a kurbân olup çıkan benem

Bu çarh benüm hükmümdedür her kanda ben oturmışam
Mülk benümdür hükm iderüm yapan benem yıkan benem

Sa'd benem sa'îd benem Yûnus dahı benümledür
'İlm-i ledündür üstâdum ol esrârı tuyan benem


