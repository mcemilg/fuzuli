İşidün iy yârenler 'ışk bir güneşe benzer
'Işkı olmayan gönül misâl-i taşa benzer
Taş gönülde ne biter dilinde agu düter
Niçe yumşak söylese sözi savaşa benzer

'Işkı var gönül yanar yumşanur muma döner
Taş gönüller kararmış sarp-katı kışa benzer

Ol sultân kapusında ol Hazret tapusında
'Âşıklarun ılduzı her dem çavuşa benzer

'Aynı hırs ol olmışdur nefsine ol kalmışdur
Kendüye düşmân olmış yavuz yoldaşa benzer

'Işkdur kudret körügi kaynadur 'âşıkları
Niçe kapdan geçürür andan gümüşe benzer

'Âşık gönli dölenmez ma'şûkın bulmayınca
Karârı yok dünyâda pervâzı kuşa benzer

Münkir sözini bilmez sözi ileri varmaz
Neye teşbîh idersin anlanmaz düşe benzer

Geç Yûnus endîşeden ne gerek bu pîşeden
Ere 'ışk gerek önden andan dervîşe benzer



