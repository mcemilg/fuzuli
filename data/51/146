Ol Çalab'umun 'ışkı bagrumı baş eyledi
Aldı benüm gönlümi sırrumı fâş eyledi

Hergiz gitmez gözümden hîç eksilmez dilümden
Çalap kendü nûrını gözüme tuş eyledi

Cân gözi anı gördi dil andan haber virdi
Cân içinde oturdı gönlümi 'Arş eyledi

Bir kadeh sundı câna cân içdi kana kana
Tolu geldi peymâne cânum serhoş eyledi

Esrük oldı cânumuz dür döker lisânumuz
Ol Çalab'umun 'ışkı beni dervîş eyledi

Cânda yanar çerâgı gönüllerde turagı
Gönül dahı cân dahı 'ışkıla cûş eyledi


Yüz bin benüm gibiyi 'ışk hırka-pûş eyledi

Erenler mahfilinde 'ışkı cünbiş eyledi


