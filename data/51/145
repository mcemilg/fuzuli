Girü durur yoklukdan kamularun baylıgı
Bunca varlık var iken gitmez gönül tarlıgı

Batmış dünyâ mâlına bakmaz ölüm hâline
İrmiş Kârûn mâlına zihî iş düşvârlıgı

Bu dünyâ kime kaldı kimi ber-hûrdâr kıldı
Süleymân'a kalmadı anun ber-hûrdârlıgı

Süleymân zenbîl ördi kendü emegin yirdi
Anunıla buldılar bunlar peygamberligi

Gel imdi miskîn Yûnus varun Hakk'a harc eyle
Gördün elünde kalmaz bu dünyânun varlıgı


