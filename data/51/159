Bu 'ışk denizine talan hâcet degül ana gemi
Yâhûd kanda bulalum sohbetile bu demi

Dünyâlıgum yokdur dime bu gussayı öküş yime
Ma'şûkı ger sevdünise gider gönüldeki gamı

Ben sevdügüm ma'şûkayı sen dahı bir görseyidün
Virmeyedün bu ögüdi fidâ kılaydun sen cânı

'Âşık kişi ögüt bilmez zirâ ögüt assı kılmaz
Unıdur ol kibr ü kîni terk eyler gider dükkânı

Girçek 'âşık olanlarun yüzinde nişânı olur
Dünin günin turmaz akar gözleri yaşınun kanı

Bu cümle 'âlem sevdügi şol dînile îmân durur
Va'llâhi ışksuz gerekmez şol dîniyile îmânı

Yûnus yüzün kaldurmagıl 'âşıklarun ayagından
Fidâ eyle yüz bin cânı andan bulasın Sübhân'ı



