Ben sevdügüm nigârı n'idem ol benden fârig
Ne virüp hoş görünem iki cihânda fârig

Kimden kime varayın ahvâlüm söylemege
Sözüm kime diyeyin sözden lisândan fârig

Cihânda kim giriser bu işün arasına
Yâ kim hükm idebile sultân u hândan fârig

Gerek müsülmân olam bin yıl 'ibâdet kılam
Gerekse kâfir olam küfr ü îmândan fârig

Gerekse ehl-i millet farîzasın bekleyem
Gerekse şöhret kovam şöhret ü dînden fârig

Gerekse ilm-i dînde yüz bin kez minber depem
Gerekse şirk besleyem şirk ü gümândan fârig

Nice ticâret ile mekseb gösterem ana
Şöyle tüvângerdür ol assı-ziyândan fârig

Niçesi kullıgıla sevibilem ben ana
Hâs u 'âm anı sever cümle sevenden fârig

Anun gibi ma'şûka kim gönül virdiyise
Bî-'aded tertîb gerek ol andan bundan fârig

Yûnus sen severisen hakîkat ma'şûkayı
Dervîşligile kül ol kevn ü mekândan fârig

KÂF

