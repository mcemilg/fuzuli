Evvel benem âhir benem cânlara cân olan benem
Azup yolda kalanlara hâzır meded iden benem

Bir karâra tutdum karâr benüm sırrumı kim tuyar
Câhil beni kanda görür gönüllere giren benem

Kün deminde nazar iden bir nazarda dünyâ düzen
Kudretinden han döşeyüp 'ışka bünyâd uran benem

Düz döşedüm bu yirleri çöksü urdum bu tagları
Sayvân eyledüm gökleri girü tutup duran benem

Dahı 'aceb 'âşıklara ikrâr u dîn îmân oldum
Halkun dahı gönlindeki küfr ü İslâm gümân benem


Yanan kömür kızan demür örse çeküç salan benem

Şöyle bilün ol mahlûka ol Rahîm ü Rahmân benem

Ag üstine kara dizen ol yazılan Kur'ân benem

Mülk bezeyüp dünyâ düzen ol bâgçevân hemân benem

Dünyâda ben ol Rüstem'em dünyâ içinde bostânam
Karşumdagı sensin benüm seni sende gören benem

Benem Hakk'un kudret eli benem beli 'ışk bülbüli
Söyleyüp her dürlü dili halka haber viren benem

Diller damaklar şeşüren 'ışk kazanını taşuran
Hamza'yı Kâf'dan aşuran ol agulu yılan benem

Yagmur olup yire yagan bulud olup göge agan
Gözsüzlerün gözündeki boz pusaruk tuman benem

Yûnus degül bunı diyen kendüligidür söyleyen
Kâfir olur inanmayan evvel-âhir hemen benem



