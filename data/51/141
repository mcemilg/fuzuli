İçümde bir dert oldı diyeyin dervîşlere
Dervîşlerün kademi kutludur her işlere

Her kimün ki derdi var dermân isteyü gider
Benüm dermânum sensin bagrumdagı başlara

'Işkdan sebak alursın hem key katı bilürsin
Nite revâ görürsin hizmeti dervîşlere

'Işkunun cefâsından dünin günin aglaram
Akan bunar ne misâl gözden inen yaşlara

Câna tuzak kuralum şâyed 'ışk ele gire
'Işkı niçe avlarlar soralum tutmışlara

Şöyle hevâî gelür duzak ilmin kim bilür
Niçe duzak kuralım bu konmaduk kuşlara

Yûnus gönlün alanı sen kime söyleyesin
Sorarısan sor imdi sen anı bulmışlara


