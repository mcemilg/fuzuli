'Âşıklara ne diyem 'ışk haberinden şîrîn
'Işkıla dinleyene eydeyin birin birin

Hayf durur 'ışksuzlara 'ışkdan haber söylemek
Kim gerçek 'âşıkısa ben râzum ana dirin

Evvel yir-gök yogıdı varıdı 'ışk bünyâdı
'Işk ezelden kadîmdür 'ışk getürdi ne varın

Evvel ezel bezminde kim dost yüzin gördiyse
Anun cânıdur 'âşık sor andan 'ışk haberin

'Işkı hîç bir nesneye mesel baglasam olmaz
Dünyâ vü âhiretde ne dutısar 'ışk yirin

Emânetdür sakıngıl 'ışk haberini zinhâr
Oturup degme yirde söyleme 'ışkun sözin

Cevherîler katında kâ'ide böyle durur
Kadrini bilmezlere göstermedi gevherin

Yûnus'un havsalası 'ışk tolmışdur sînesi
Derdin gizleyemedi gensüz söyler 'ışk dilin


