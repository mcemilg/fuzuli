Dürlü dürlü cefânun adını 'ışk virmişler
Bu cefâya katlanan dosta halvet irmişler

Her kim 'ışka irişe 'ışk anunla barışa
Kim 'ışka müşteriyse cânına od urmışlar

Her kim 'ışka sataşdı ol dem kaynadı taşdı
Kim delü dir kim uslu dört yanında turmışlar

'Işk durur âfet belâ döndürür hâlden hâle
Dost elinden piyâle hoş melâmet olmışlar

'Işkdur Yûnus'un cânı başında ser-encâmı
'Işka münkir âdemi bu meydândan sürmişler

