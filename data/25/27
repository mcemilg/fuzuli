Uçmasun yanlış haberler ol humânun üstine
Âşiyân-ı zâğa varmak düşmez anun üstine

Toğrıdur çün kim elif gibi nihâl-i kadd-i dôst
Nokta koyan kim durur 'âlemde anun üstine

Âh-ı serd irişmesün bârid nefesler çok velî
Esmesün yavuz yel ol serv-i revânun üstine

Kaşları yayı gibi bin dürlü sözler söyler halk
Kimse toz kondurmaz ol ebrû-kemânun üstine

Eydünüz yârâna kim sohbet-be-sohbet deyeler
Bir ğazel dedi bugün ÂHÎ fülânun üstine 
