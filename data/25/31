Göklere çıkar edi hasret ile âteş-i âh
Mihr-i bürc-i şeref olmasa edi 'Abdu 'llâh

Zülf-i 'anber-şikenün hasreti ile ölsem
Kabrüm üzre yetişür kâh-sıfat mihr giyâh

Sıdkumun da'vîsine 'ışkun yolında dôstum
Eşk-i çeşmümle olupdur çihre-i zerdüm güvâh

Mihr ile mâhun yüzine bakmayam Tanrı hakı
Bir göz ucıyla eder isen bana gâhî nigâh

Nece görünsin felek tâkında ey meh âfitâb
Âteş-i âhumla odlara yanupdur subhgâh

Mihr-i ruhsârundan ey meh-rû yanardum hecrden
Sâye-i zülf-i siyâhun olmasa bana penâh

ÂHÎ hâk olur ise ger âteş-i hecrân ile
Ehl-i diller yazalar merkadine tâbe serâh 
