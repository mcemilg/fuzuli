Bağrına taşlar basup ben haste içün ağlar
Kabrüm üzre saçların çözmiş bulutlar ağlar

Şol kerem etmiş ki cûy-ı nev-bahâr-ı hüsn-i dôst
Deşt ü sahrâlarda zencîrin sürer ırmağlar

Neçe bir kuçsun seni altun beneklü câmeler
Neçe bir yaksun beni bu kanlu kanlu dâğlar

Ben bu ğurbet-hâne-i fürkatde eylerdüm sefer
Yaşlarum kanlı sular gibi yolumı bağlar

Su gibi çağlar geçer 'ömrüm güzellik çağıdur
Sanma ÂHÎ sen benüm eşk-i revânum çağlar 
