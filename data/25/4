Ol büt-i kâfir kim oldum zâr ü ser-gerdân ana
Nakş-i deyrem gûyiyâ kim olmışam hayrân ana

Dil sarâyın halvet-i hâs eyledüm ol mâh içün
Tâze tâze dâğum oldı şemse-i eyvân ana

Ol bu hüsn ile cihâna sığmaz iken bilmezem
Kim ne vech ile mekân oldı dil-i vîrân ana 

'Âşık-ı bî-dillere cevr ü cefâ kılmaklığı
Yâ o çarha ögredür yâ çarh-ı ser-gerdân ana

Nâme-i a'mâlüm oldı rûz-ı mahşerde benüm
Şol mahabbet-nâme kim nâmun durur 'unvân ana

Ey ecel öldürme lutf et ÂHÎ-yi bî-çâreye
Ola kim bir çâre ede ol tabîb-i cân ana
