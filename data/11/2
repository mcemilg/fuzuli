Âşiyân-i mürg-ı dil zülf i perîşânûndadur
Kande olsam ey perî gönlüm senün yanundadur

Aşk derdiyle hoşem el çek ilâcumdan tabîb
Kılma derman kim helâkim zehri dermânundadur

Çekme dâmen nâz idüb üftâdelerden vehm kıl
Göklere açılmasun eller ki dâmânundadur

Mest-i hâb-i nâz ol cem'et dil-i sad-pâremi
Kim anun her pâresi bir nevg-i müjgânundadur

Bes ki hicrânundadur hâsiyyet-i kat'-i hayât
Ol hayât ehline hayrânem ki hicrânundadur

Ey Fuzûlî şem' tek mutlak açılmaz yanmadan
Tâblar kim sünbülünden rişte-i cânundadur
