Ol cân kaçan öliser sen ana cân olasın
Ölmiş gönül dirile anda ki sen olasın

Ölmeklik dirlik ola ölümsüz dirlik bula
Başlu gönül onula merhemi sen olasın
Sen oldugun gönüller her dem cânın yiniler
Bunlardur ölmeyenler hâkimi sen olasın

Sen oldugun makâmda ehl-i dâd olur anda
Güç olmaz ol dîvânda sultânı sen olasın

Cân bedenden uçıcak menzilinden göçicek
Ol cihâna geçicek göze 'iyân olasın

Tozını yil almaya bir zerre ırılmaya
'Âşık cânı ölmeye ma'şûkı sen olasın

Yûnus sen 'âşıkısan 'ışka muvafıkısan
Korkma ulaşıgısan ne olursan olasın



