Bu cihâna gelmedin ma'şûkıla bir idüm
Kul huva'llâh sıfatlu bir bî-nişân nûr idüm

Ol dem ki dirligidi Hakk'ıla birligidi
Ol pâyânsuz devirde ne Mûsî ne Tûr idüm

Bile idüm Hazret'de ol bî-kıyâs kudretde
Ne şerîküm varıdı ne kimseyle yâr idüm

Yir gök yaradılmadın Kâlû Belâ dinmedin
Levh-kalem çalınmadın Mi'râc'a kâdir idüm

Niçe kez geldüm gitdüm delim sûret yaratdum
Bu şimdiki devrede Yûnus'a aldar idüm


