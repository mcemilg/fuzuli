Eyle sanman siz beni kendözümden gelmişem
Yâ kendü gönlüm ile bu kafese girmişem

Uşadam bu kafesi yıkam hırs u hevesi
Za'îf kılam bu nefsi tâ asluma ulaşam

Bilmezem aslum nedür ata hod bahânedür
Ezel ana karnında kan yiyüp dirilmişem

Kan degül benüm aşum hırs u hevâ yoldaşum
Hazret'e uçar kuşum meger tene girmişem

Gâh mü'minem tâ'atde dem-be-dem münâcâtda
Gâh rindem harâbâtda ben bir 'aceb kolmaşam

Hikmet ile bak bana tâ 'ıyân olam sana
Zirâ ben bu sûretde yüz bin dürlü gelmişem

Yûnus Emre sen kanda kalmayasın zindânda
Zindân kanda ben kanda kimün mâlın yimişem




