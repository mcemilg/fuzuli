Ben bu yurtlu degülem bunda durup n'iderem
Niçe niçe tutsaklu tuzak üzdüm giderem

Ben ol kimseyem ki fertişteh baş indürür
Allâh ile 'ahdüm var ol 'ahdümi güderem

Ol 'ahdümi ondum uş kimündür benüm işüm
Niçe bir dahı ben bunda nefs eynini iderem

Pâdişâh olan kişiye sekbân olmak olmaya
Çün n'ideyüm ben dahı mihnet dadın dadaram

Atamı yidi dirler anamı dört bilürem
Atam anam birimiş niçün gussa yudaram

Yidiyile ikiden on sekizden on dörtden
On ikiden on birden öte adım ataram

Ben niçe sag işleri yolda koyup gitmişem
Ol agacun budagın budar oldum budaram

Yidi zindân kapusın Yûnus soynuban çıkdı
Kalmaya sensüz dahı ben gussadan yadaram


