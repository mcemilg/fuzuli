Kaddün katında kâmet-i şimşâd pest olur
Zülfün yanında revnak-ı anber şikest olur

Tâb-ı ruhunla la'lün anan aklın aldurur
Şevk ile içse kişi meyi katı mest olur

Reftâra gelse kâmet-i ar ar-hırâm ile
Bâlâ-yı yâre serv-i çemen zîr-dest olur 

Zinhâr eline âyine virmen o kâfirün
Zîrâ görince sûretini büt-perest olur

Bâkî çeker mi bâde-i engûr minnetin
Her kim ki mest-i cür'a-i câm-ı Elest olur 
