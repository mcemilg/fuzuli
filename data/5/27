Estikçe bâd-i subh perîşansın ey gönül
Benzer esîr-i turra-i cânansın ey gönül

Gül mevsiminde tevbe-i meyden benim gibi
Zannım budur ki sen de peşîmandır ey gönül

Eşkimde böyle şu'le nedendir meğer ki sen
Çün sûz ü tâb giryede pinhansın ey gönül

Ben sana bâde içme güzel sevme mi dedim
Benden niçün bu güne girîzansın ey gönül

Bîgânedir muâmeleniz akl ü hûş ile
Gûyâ derûn-i sînede mihmansın ey gönül

Âyine oldu bir nigeh-i hayretinle âb
Billâh ne saht âteş-i sûzansın ey gönül

Hac yollarında meş'ale-i kârban gibi
Erbâb-i aşk içinde nümâyansın ey gönül

Feyz âşiyânı mihr-i hüner cilvegâhısın
Subh-i bahâr-i şevke girîbansın ey gönül

Peymâne i muhabbeti sundun Nedime çün
Lütfeyle alma câmı biraz kansın ey gönül
