Mecrûh-i tîğ-i aşkın olan merhem istemez
Dil-küştegân-i şehr-i belâ mâtem istemez

Dil kim harîm-i kâ'be-i aşkın tavâf eder
Hûnâb-i derd-i hasret içer zemzem istemez

Halvet-i nişîn-i hicre hayâlin enîs olur
Cebril olursa meclisine mahrem istemez

Mahmûr-i bezm-i aşka şikeste kadeh yeter
Mest-i hârâb-i meykede câm-i Cem istemez

Sardın o mâhı nûr-i nigâh ile hâlevâr
Gâlib rakîb sanma seni âlem istemez
