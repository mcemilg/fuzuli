Söz kim zebânuma gele gûyâ zebânedür
Ben âşıkam sözüm de benüm âşıkânedür

Aşık odur ki yâri işiginde cân vire
Mecnûn-ı gâfilün harekâtı yabânedür

Her kişi nakd-i cânını âmâde eylesün
Yârân-ı aşk sohbetimüz ârifânedür

Arz-ı niyâzı bülbül-i zârun figân iledür
Pervâne-i belâ-zedenün yane yanedür

Yâr işigine tuhfe-i cân ile gelmeden
Mâksûd feyz-i cûdına Yahyâ bahânedür
