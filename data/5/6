Fermân-i aşka cân iledir inkıyâdımız
Hükm-i kazâya zerre kadar yok inâdımız

Baş eğmeziz edâniye dünyâ-yi dûn içün
Allâhadır tevekkülümüz i'timâdımız

Biz müttekâ-yi zer-keş-i câha dayanmazız
Hakkın kemâl-i lütfunadır istinâdımız

Zühd ü salâha eylemeziz ilticâ hele
Tuttu eğerçi âlem-i kevni fesâdımız

Meyden safâ-yi bâtın-i humdur garaz hemân
Erbâb-i zâhir anlayamazlar murâdımız

Minnet Hudâya devlet-i dünyâ fenâ bulur
Bâki kalur sahîfe-i âlemde adımız
