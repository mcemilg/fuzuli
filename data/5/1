Gerçek hadîs imiş bu ki hûbun vefâsı yoh
Kim sevdi hûbı didi ki hûbun cefâsı yoh

Aşkun belâsı yoh deyüben aşka düşme var
Kim âşık oldı kim didi aşkun belâsı yoh

Anun ki hacc-i ekberi ey can sen olmadun
Beytülharâma varmamış anun Safâsı yoh

Şeytandır ol ki sûretüne kılmadı sücûd
Bir ince derde düşdi ki hergiz devâsı yoh

Şol can ki senden özge taleb etmedi murâd
Hicrinde yakasın anı her dem revâsı yoh

Yârab ne şem imiş bu mehün yüzi kim anun
Yğzi katinde şems-i duhânun ziyâsı yoh

Bîmâr-i aşka can verür ey can lebün velî
Münkir sanur kim ol şefeteynün şifâsı yoh

Gel gel beru ki savm ü salâtun kazâsı var
Sensüz geçen zamân-i hayâtun kazâsı yoh

Aynün hatâsuz ey büt-i Çin tökdi kanumı
Türk-i Hatâdur aslına varur hatâsı yoh

Fânî cihâna bakma geçer ömri sevme kim
Ömrün zevâli var ü cihânun bekası yoh

Yârun gelür hemîşe cefâsı Nesîmiye
Sen sanma kim Nesîmiye yârun atâsı yoh
