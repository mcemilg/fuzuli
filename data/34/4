Elüm irmez meded öldüm nigâra
Ki döymez kimseler hîç intizâra

Edüpdür asmağa dil nîmesini
Gözi kassâbı müjgânın kanara

Gülünc etdi beni duşmanlaruma
Be zâlim böyle m'ider yâr yâra

Tolardı nûr ile kabrüm nigârâ
Eger bir kerre gelseydün kenâra

Elünden yakamı çâk edüp irte
Şikâyetler edem Perverdigâra

Bana kan ağladur derd ile her dem
'Aceb n'etdüm ki yâ Rab rûzgâra

Bulınur mı 'aceb aransa ÂHÎ
Senün gibi cihânda bî-sitâre 
