Kan' ol ruhsâr-ı dil-ber gibi lâle
Nece al ola kim yete bu ala

Çü mir'âta baka ol âfitâbum
Olur ruhsârı meh âyîne hâle

Lebünde dürr-i dendânın gören der
Dizilmiş gûyiyâ la'l üzre jâle

Eyü vardı seni mey tutdı sâkî
Niçün tolandurur perrün piyâle

İgende sokma çeşmüme rakîbi
Kapuma karşu yapmağıl havâle

Bulalı zerrece pertev o günden
Külâhum perri ta'n eder hilâle

Gözüm nûş edicek hûn-ı cigerden
Lebünün 'aksidür ana piyâle

Miyânunla dehânun fikri 'aklum
Komaz bir lahza ğayrı kîl ü kâle 
