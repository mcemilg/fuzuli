İy yârânlar iy kardaşlar korkaram ben ölem diyü
Öldügümi kayurmazam itdügümi bulam diyü

Bir gün görinür gözüme 'aybum urulur yüzüme
Endîşeden del'olmışam n'idem ben ne kılam diyü

Eger gerçek kulımışsam ana kullık kılayıdum
Aglayadum bu dünyede yarın anda gülem diyü

Hemin geldüm bu dünyâya nefsüme kullık itmege
Eyü 'amel işlemedüm 'azâbdan kurtulam diyü

İy bî-çâre miskîn Yûnus günâhun çok neyleyesin
Sıgındum ol Allâh'uma didi hem 'afv kılam diyü




