Dervîş olan kişiler 'aceb nite dirile
Yol takazası budur bir ola her birile

İkilik eylemeye hîç yalan söylemeye
'Âlem bulanurısa bulanmadın turıla

'Aceb öyle kim ola bulanmadın turıla
Öylelik isterisen yoldaş olgıl er ile

Er ile yoldaş olan key olısar gönülden
'Âlem yoldaş olurdı olurmısa dilile

Dilden nesnene gelmez suyıla gönül yunmaz
Girçegin gelenleri yederler bir kılıla

Dün ü günin çekerler o kıl üzülsün diyü
'Ömrin anda berkitmiş yedilür bir kılıla

İnce sanman ol kılı güzâf sanman bu yolı
Erenler geçdi geldi her biri bir hâlile

Her kim hâli hâllendi ol beg oldı kullandı
Yûnus sen kul olıgör beg söyleşür kulıla


