Ne kim senün cevrünile geçürmişem ben günümi
'Işkun odı çıkarısar 'Arş'a degin dütünümi

'Işkun odı düşdi bana ben yanaram ne gam sana
Yanup içüm kül olmışam gözetme taşra tonumı

Yanup oda dirsen girem yatluga baş indürmeyem
Senden yüzüm döndürmeyem çün sana tutdum yüzümi
Gündüz hâlüm gören kişi kâfir ise göynür özi
Kim ne bilür ben bilürem kim niçe geçer dünümi

Kasdum budur şehre girem feryâd u figân koparam
Yine dönüben korkaram işide düşmânünümi

Eydür Yûnus kim hakîkat ben Mecnûn oldum 'âkıbet
N'ola disen Mecnûn-sıfat hoş tutunuz Mecnûn'umı



