Gerçek 'âşık olanlarun hemen dostı sever cânı
Unıdur kibr ü kînini ma'şûka terk ider cânı

Gerçek 'âşık ögüt bilmez zire ögüt assı kılmaz
Karâr itmez ögüt ile bulmak ister ol Sübhân'ı

Gerçek 'âşık olanlarun yüzinde nişânı olur
Dün ü güni turmaz akar gözleri yaşınun kanı

Bu cümle 'âlem sevdügi bu dîn ile bu îmândur
Va'llâhi ışksuz gerekmez şol dîn ile şol îmânı

Bir ucına varurısa ayru degül 'âşık cânı
Sorun cümle 'âşıklara kıldan kıla bilür anı

Evvel-âhir Hayyü'l-Kayyûm 'âşıklara ma'şûkıdı
'Aklun varısa hisâb it geçiser bu 'ışk devrânı

Her kim 'âşıkam diyüben hasret geçürür varısa
Gözi hicâblıdur anun görinmedi 'ışk nihânı

Yûnus yüzün kaldurmagıl 'âşıklarun ayagından
Fidî eyle yüz bir cânı anda bulasın sultânı


