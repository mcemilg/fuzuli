Var derdile yan yüri dermâna irişince
'Işkıla kullık eyle sultâna irişince

Sular gibi seyreyle bir yirde karâr itme
Alçaklara ak yüri 'ummâna irişince

Gâyet hor u hakîr ol başda Halîl olasın
İsmâ'îl gibi sen de kurbâna irişince

Eyyûb'layın sabr eyle Ya'kûb'layın çok agla
Yûsuf-sıfat sen dahı Ken'ân'a irişince

Yûnus sen bu gevheri harceyleme nâdâna
Bu yolda neler çekdün ol kâna irişince

