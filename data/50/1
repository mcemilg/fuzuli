Tanrı'yiçün cânum cânı cefâyısa tapdur yiter
Senün firâkundan beter 'azâb dahı var mı beter

'Işkun odı yüregümde yandugına 'âlem tanuk
Kanda bir od yanarısa nişânı var dütün tüter

'Işkun çeri saldı benüm gönlüm evi iklîmine
Cânumı esîr eyledün n'ider bana yagı Tatar

Ecel salam iklîmlere vasyet kılam 'âşıklara
Ma'şûkadan diyem sakın oynar 'âşık gönlin atar

'Aceb bu benüm derdüme neyiçün dermân bulınmaz
Kim bulısar dermân ana kişiyi kim beri dutar


Resmi durur sultânlarun kullar günâh eyleyicek
Yâ edebler ol kulını yâ mezâda virür satar

Yûnus şikâyet eyleme yârdan cefâ gördüm diyü
Cümle 'âşıklar hâceti ma'şûkı katında biter


