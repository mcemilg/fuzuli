'Işksuz âdem dünyede bellü bilün yok durur
Her biri bir nesneye sevgüsi var âşıkdur

Çalab'un dünyâsında yüz bin dürlü sevgü var
Kabûl it kendözüne gör kangısı lâyıkdur

Biri Rahmâni'r-rahîm biri Şeytâni'r-racîm
Anun yazugı müzdi sevgüsne ta'allukdur

Dünyâda Peygamber'ün başına geldi bu 'ışk
Tercemânı Cebrâîl ma'şûkası Hâlik'dur

'Ömer ü 'Osmân 'Alî Mustafâ yârenleri
Bu dördinün ulusı Ebu Bekr-i Sıddîk'dur

'Âlem fahri Muhammed Mi'râc'a agdugında
Çalap'dan diledügi ümmetine azıkdur

Yûnus senün 'aybunı gözlegil ayrugı ko
Kimsenün 'ayıbına sen bakmagıl yazıkdur



