Dil-i zaîfe bir âfet güzel beğendiremem
O hasta-i gam-i aşka ecel beğendiremem

Niyâz ü nâzda sihr-i halâl bilsem de
Nigâh-i pürfene etmem cedel beğendiremem

Hatâ o nerkis-i şehlâdadır sözümde değil
Eğerçi her sühanim bîbedel beğendiremem

Tasavvurumda dahi himmetim olup mâni'
Sezâ-yi hâhiş olur bir emel beğendiremem

Kemend-i nazmım ederken gazâl-i ma'niyi râm
Yine o şûhuma Galib gazel beğendirememe
