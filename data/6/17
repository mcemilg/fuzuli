Hemîşe merdüm-i çeşmim izâr-i yâra bakar
Gözüm o pencereden sahn-i lâlezâra bakar

Zaman gelür yine zerrin kadeh alur eline
Çemende nerkis-i şehlâ heman bahâra bakar

Nesîm-i lûtfunadır intizârı fülk-i dilin
Çok oldu sâhil-i mihnette rüzgâra bakar

Seni gelür işidüp bâğa yâsemen cânâ
Çıkup o şevk ile dîvâr-i rehgüzâra bakar

Ne i'tibâr bu evzâa merd olan Yahyâ
Ne zillete nazar eyler ne i'tibâra bakar
