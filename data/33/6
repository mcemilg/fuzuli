Seg-i kûyun ne ceng eyler bu cism-i nâ-tüvân içün
Ne lâzım bunca ğavğâlar bir eki üstühân içün

N'ola 'âlemde bir târîh ede ol yâr-ı sengîn-dil
Eşigün taşını diksen mezârumda nişân içün

Benüm menşûr-ı a'mâlüm yeterdi rûz-ı mahşerde
Seg-i kûyun izi olsa berâtumda nişân içün 

Belini çeng eki bükmiş elinden zâr edüp ağlar
Hevâ-yı 'ışk pîr etdi beni bir nev-cüvân içün

Geçürdüm 'ömr devrânın hevâ-yı zülf-i yâr ile
Nasîb olmadı çok yeldüm bu 'ömr-i câvidân içün

Kudûmından benüm olurdı ÂHÎ gözlerüm aydın
İzi tozını gönderse habîbüm armağan içün 
