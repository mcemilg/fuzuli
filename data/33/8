Kemânkeş kaşun atdukca bu câna tîr-i müjgânı
Hasedden duşmanun cânâ kurur cismindeki cânı

Nifâk edüp göz edermiş tapuna seg rakîb ammâ
Sakın iğvâsına uyma begüm kör eyle şeytânı

Kadeh nûş eyleyüp yâra durup ikrâm-ı tâm etdüm
Dedi bi 'llâh buyur hânum ki sohbetdür Süleymânî

Ruh-ı zîbâya meyl etmez dediler zâhidi ammâ
Meger bir zerrece yokdur anun gögsinde îmânı

Cemâl-i 'âlem-ârâsın temâşâ ederek yârun
Düşürdi nâ-gehân Â HÎ kemend-i zülfine cânı
