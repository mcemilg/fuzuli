Cemâlün şem'-i tâbıyla yanan dillerde dağ olmaz
Gözün bîmârı olan dil ölür derd ile sağ olmaz

Yüzün mehtâb-ı şevkından ne tan olsa gece gündüz
Cemâlün şem'-i rûşendür ana benzer çerâğ olmaz

Dedüm cânâ 'izârunda neden yok zülf-i hüsn-ârâ
Dedi gülzâr-ı Cennetdür cemâlüm anda zâğ olmaz

Görüp ârâyiş-i hüsnün al-i la'lüne sögmeye
Kaçan kim şehr donansa mey içmege yasağ olmaz

Be ÂHÎ üstine bir gün doğar gün gibi ol meh-rû
Yigitsin çünki başundan senün devlet ırağ olmaz
