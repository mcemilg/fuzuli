Hemdem olalı âh-ı sehergâh benümle
Yâr olmadı bir lahzacık ol mâh benümle

Getdün sanemâ mihr ü vefâ eylemez oldun
Ğam kaldı hemân yalınuz eyvâh benümle

Nâlem eşidüp kimse benüm yanuma gelmez
Şimden gerü feryâd ola gümrâh benümle

'Ömrüm yalınuzlıkla geçerdi dün ü gün âh
Kim derd ü ğamun olmasa geh gâh benümle

ÂHÎ nece hâlî olayın zâr u sitemden
Her kanda gedersem biledür âh benümle 
