Şükrâne senün yolına bin cân ola bir gün
Kim hazretine ermeğe imkân ola bir gün

Aşkun yolına ok gibi can doğrılığ eyler
Tâ kaşlarunun yayına kurbân ola bir gün

O zülf-i perîşân bana görsen neler eyler
Dimez bana kim gönli perîşân pla bir gün

Ağyarı sürüp gönlüm evin halvet edindüm
Tâ kim gele ol yâr ana mihmân ola bir gün

Ey bülbül-i dil-haste melûl olma kafesde
Kim menzilün ol bâğ ü gülistân ola bir gün

Hem bâd-i sabâ ire beşâret vire gülden
Hem gonce dah-i gül gibi handân ola bir gün

Hicran sonucı, vasla dönüp şâdola Dâî
Bu gamdan anun derdine dermân ola bir gün
