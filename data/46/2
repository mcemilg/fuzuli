İsteridüm Allah'ı buldumısa ne oldı
Aglarıdum dün ü gün güldümise ne oldı

Erenler meydânında yuvalanur top idüm
Pâdişâh çevgânında kaldumısa ne oldı

Erenler sohbetinde deste kızıl gül idüm
Açıldum ele geldüm soldumısa ne oldı

'Âlimler müderrisler medresede buldılar
Ben harâbât içinde buldumısa ne oldı

İşit Yûnus'ı işit uş yine delü olmış
Erenler ma'nîsine taldumısa ne oldı



