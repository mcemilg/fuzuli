Evvel cihânda la'net ana kim güzel seve
Koca sakallu cilf kekez mübtezel seve

Lâyık mıdur ki sen sevesin el kuça müdâm
Dil-ber odur ki sen kuçasın dâyim el seve

Sevmek hatâ imiş sevicek bârî bir kişi
Dünyâda seve bir sanem-i bî-bedel seve

Şol nâzenîni sev ki niyâz ehlin isteye
Âvâz 'âşıkı ola şi'r ü ğazel seve

Kat'-ı 'alâka eyle cihândan sen ÂHİ'yâ
Şol hîz-i bî-temîzi ko mekr ü hiyel seve
