Her dem cigerde var ola bir kanlu dâğumuz
Eylen du'â söyünmeye yanar çerâğumuz

Düşdük tarîk-i meykedeye câm-ı belâden
El çekmezüz ecel sımayınca ayağumuz

Her dilde olmalı vü dirilmekdür işimüz
Derd ehliyüz bizüm de bulunursa sağumuz

Bin söylesen kelâmunı nâsih eşitmezüz
Cennet sadâsı 'ışkıla pürdür kulağumuz

Çekdük livâya ÂHÎ edüp göz yaşın seylâb
İklîm-i 'ışkı almağa gördük yarağumuz

Ağlatsa ger bizi n'ola ol mâh-pâremüz
Çûn kim bu göz yaşından açıldı sitâremüz

'Işk âteşi bizümle tutuşduğını görüp
Göklerde bir çakım kav olupdur şerâremüz

Ahşamlamağa başladı ellerle şimdiden
On dördine erişmedin ol mâh-pâremüz

Evvelden ağzı var dili yoğ idi kimseye
Tîğün fetîlini göreli azdı yaramuz

Çok istedüm vücûdını yerde bulunmadı
Var ise gökyüzindedür Â HÎ sitâremüz
