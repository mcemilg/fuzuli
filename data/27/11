Duşman söziyle küsdi bize yâr-ı cânumuz
Kalmadı tende bu ğam ile yarı canumuz

Hâr-ı cefâlar ile neler çekdügüm benüm
Söyler çemende bülbül olup kıssa-hvânumuz

Bâr-ı cefânı çekdügüme kaşlarun misâl
Bu 'ayn-ı dâldur ki dü-tâdur miyânumuz

Tûl-i emel verür dile sevdâ-yı zülf-i dôst
Sâkî getür e câm-ı mey-i erğavânumuz

ÂHÎ vefâda bize eyü anlamaz nigâr
Bizi özi gibi sanur ol bed-gümânumuz 
