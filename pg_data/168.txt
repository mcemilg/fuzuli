Neçün öykündün deyü la'l-i lebi cânâneye
Sâkîyi gör kim ne kanlar yutdurur peymâneye

Şem'-i serkeş kellesi kızdukça bezm-i yârda
Germ olup her dem yalın hançer çeker pervâneye

Gördi 'uşşâkun başında devleti yok rahm edüp
El salar da'vet kılur çağırup devlet-hâneye

Yâr elinden ölmege cân verürin ben haste âh
Nece 'âşıkdur şu kim cân vermeye cânâneye

Bâdeden başını kaldurmaz habâb-ı mey gibi
La'l-i nâbun şevkına ÂHÎ düşüp meyhâneye 
