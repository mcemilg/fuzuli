Âheylediğüm serv-i hirâmânun içündür
Kan ağladığum gonce-i handânun içündür

Ser-geşteliğüm kâkül-i müşgînün ucundan
Âşüfteliğüm zülf-i perîşânun içündür

Bîmâr tenüm nerkis-i mestün eleminden
Hûnin ciğerüm la'l-i dür-efşânun içündür

Yakdum tenümi vasi güni şem' tek ammâ
Bil kim bu tedârük şeb-i hicrânun içündür

Kurtarmağa yağmâ-yi gamundan dil ü cânı
Sa'yim nazar-i nerkis-i fettânun içündür

Can ver gönül ol gamzeye kim bunca zamandur
Cân içre seni sakladığum anun içündür

Vâiz bize dün dûzahı vasfetdi Fuzûlî
Ol vasf senün külbe-i ahzânun içündür
