Ben seni sevdügümi işitsünler hâs u 'âm
Söyleşenler söyleşsün sensüz dirligüm harâm

Kim senün lezzetünden cânı dad almazısa
Yürür bir cânsuz sûret 'âlem halinden bî-gam

Ben bu dem seni gördüm niçesi sabr eyleyem
Seni bir dem görmege müştâkdur cümle 'âlem

Seni seven kişiye ne hâcet Hûr u Kusûr
Seni sevmeyen câna Tamu'dur cümle makâm

İki cihân varlıgı ger benüm olurısa
Sensüz bana gerekmez iş senünledür tamâm

Bin yıl 'ömrüm varısa harc idem bu kapuda
Gerçek ben 'âşıkısam gerek bu yolda ölem

Bana sen geregisen n'iderem kendözümi
Ger ben sen oldumısa ben beni yavu kılam

'Âlemlerün arzûsı seni bulmagiçündür
Ben seni bulmışiken sensüzin nite olam

Çok sorarlar Yûnus'a niçe 'ışk esrükligi
N'itsün ezel bezminde öyle çalındı kalem




