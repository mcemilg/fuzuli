Her kancaru dönerisem 'ışkıladur işüm benüm
Oldur gönülde teşvîşüm hem 'ışkdur yoldaşum benüm

'Işksuzlara göynür özüm anunçün fâş olur râzum
Göricegiz 'âşıkları kaynar içüm taşum benüm

Bu 'ışk bize Rahmânîdür hem cânumuzun cânıdur
Anun içün şeytânıla her dem bu savaşum benüm

Benüm cânum bir kuş durur gevdem anun kafesidür
Dostdan haber gelicegiz bir gün uçar kuşum benüm

Geldüm dünyâyı seyr itdüm ya bugün ya yarın gitdüm
Ben bunda eglenimezem bunda bitmez işüm benüm

Yûnus eydür ben 'âşıkam hem 'âşıkam hem sâdıkam
Bu ayruk 'âşıklar gibi yokdur arâyişüm benüm


