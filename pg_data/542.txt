Dervîşlik makâmı hâl içinde hâl
Ferâgatlık makâmı dervîş olana muhâl

Dervîş ayrılımaz evvelki demden
Hîç fürkat olmadı nasîbdür visâl

Dervîş fitne kabın bunda uşatdı
Hareket itdi bunda olmadı battâl

Dervîşlik dirligi Sırât üzredür
Hisâbı itdiler zerre-i miskâl

Dervîş Ene'l-Hak derse n'ola 'aceb mi
Hep varlık Hakk'undur 'alâ küllî hâl

Dervîş ırma gözün evvelki demden
Yûnus görüp durur hem âhir hem evvel


