Yok yire geçürdüm güni
Âh n'ideyüm 'ömrüm seni
Senünle olmadum ganî
Âh n'ideyüm 'ömrüm seni

Geldüm ü geçdüm bilmedüm
Aglayup gussa yimedüm
Senden ayrılam dimedüm
Âh n'ideyüm 'ömrüm seni

Seni bana yâr sanurdum
Bana vefâdâr sanurdum
Aygâr imişsin bilmedüm
Âh n'ideyüm 'ömrüm seni

Kanı sana güvendügüm
Sevinüben özendügüm
Küllî kalur kazandugum
Âh n'ideyüm 'ömrüm seni

Gidüp gine gelmeyiser
Gelüp beni bulmayısar
Bu begligi sürmeyiser
Âh n'ideyüm 'ömrüm seni

Çün beni koyup gidesin
Varup sinleye giresin
Anda gelüp söyleyesin
Âh n'ideyüm 'ömrüm seni

Hayrum şerüm yazılısar
'Ömrüm ipi üziliser
Sûret benden bozulısar
Âh n'ideyüm 'ömrüm seni

Miskîn Yûnus gidisersin
'Aceb sefer idisersin

Hasretile kalısarsın
Âh n'ideyüm 'ömrüm seni



