Ne sabra çâre ne terk-i diyâra yer kaldı
Adem vilâyetine şunda bir sefer kaldı

Behakk-i Hazret-i Mecnûn izâle eyleye Hak
Serimde derd-i hiredden biraz eser kaldı

Ne öldürür gam-i firkat ne kaldırır sıhhat
Gönül firâş-i derûnumda muhtazar kaldı

Tüketti sanma hezâran hikâyet-i aşkı
O kıssadan dahi söylenmedik neler kaldı

Zamâne etti tehî-dest öyle izzeti kim
Elinde mâl olarak hâme-i hüner kaldı

Dil ü serim düşeli âstân-i Mollâya
Ne dilde gerd-i küdûret ne derd-i ser kaldı
