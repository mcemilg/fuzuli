Nigârâ çeşm-i fettânun be-ğâyet ğamzekâr ancak
Cigerden tîr-i müjgânun geçüp câna kıyar ancak

Güzellik câme-hvâbında yatup mağrûr-ı hüsn olma
Nazar kıl hâl-i 'uşşâka ki 'âlem bî-karâr ancak

Ğubâr-ı hâk-i pâyunun nesîm-i subh-dem her dem
Koyup bu merdüm-i çeşme dedi hôş-bâd kâr ancak 

Rakîb-i bed-likâ cânâ cihânda bulmamışken yer
Neden ana bu 'izzet kim seg-i kûyunla yâr ancak

Cihânun mâl u mülkini verürsen ÂHÎ'ye almaz
Nigârâ senden umduğı hemân bûs u kinâr ancak 
