Benem sâhib-kırân devrân benümdür
Benem key pehlevân meydân benümdür

Harâmîden benüm korkum kayum yok
Bu zûr u bu kuvvet Hak'dan benümdür

Ebu Bekr ü 'Ömer ol dîn ulusı
'Aliyy-i Murtaza 'Osmân benümdür

Topı kim alısar çevgânumuzdan
Bu çevgân topıla meydân benümdür


Bana gelsün yohsul olan bay ola
Bu mâl u ser-mâye dükkân benümdür

Hasan'dur cismüm içre nûr-ı îmân
Hüseyn-i sâhibü'l-'irfân benümdür

Yûnus'am ben Yûnus iş bu cihânda
Benem sultân kulı sultân benümdür



