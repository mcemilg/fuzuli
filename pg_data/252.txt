Nece tahrîr edeyin vasfını derd ü elemün
Bağrı yufka kâğıdun gözleri yaşlu kalemün

Nâmenün barmağına rîşte-i cân bağladı dil
Ki varup benden elin öpe o şâh-ı keremün

Nâmede nâm-ı humâyûnunı tahrîr edeli
Yeri baş üzredür ol nâme-i müşgîn-rakamun

Ğam-ı hecrünle neler çekdügümi yazdum edi
Nâmenün kaddini bükdi sanemâ bâr-ı ğamun

Ne bilür hâme ki şerh eyleye hâlüm ÂHÎ
Kar' elif çıkmaya karnını yararsan kalemün 
