Gönül usanmadun sen bu seferden
Çalab'um saklasun seni hatardan

Kişi kim kişinün kahrın çekince
Gidüp görünmemek yigdür nazardan

Togaldan bagrumı togradı gurbet
Sızar tamar ciger kanı tamardan

Vatan oldı diken gurbet gülistân
Agu içmek yig oldı ney-şekerden

Güher didükleri 'ilm-i hünerdür
Hüner-mende hüner yigdür güherden

Yûnus gögüs açup dosta giderken
Çalab'um saklasun seni hatardan



