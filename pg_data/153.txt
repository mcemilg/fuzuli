Nâz olur dem-beste çeşm-i nîmhâbından senin
Şermeder reng-i tebessüm lâ'l-i nâbından senin

Açılur elbet nesîm-i nevbahâr essün hele
Bend-i dil muhkem değil bend-i nikâbından senin

Bezme bir dahi dönüp gelmek değildi niyyetin
Gittiğim vakt anladım azm-i şitâbından senin

Zülf-i pürçîninle hemdûş oldu cânâ kad çeküp
Sünbül-i hâb-i tegafül câmehâbından senin

Çeh değil sîb-i zenahdânında yer kalmış Nedîm
Zahm-i engüşt-i nigah-i intihâbından senin
