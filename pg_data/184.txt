Âfitâb-ı subh-ı devletdür cemâli Ahmed'ün
Gülsitân-ı bâğ-ı Cennetdür visâli Ahmed'ün

Cân ü dil rahşını târâc etmege ey dôstlar
Tutdı cismümde vatan haylî hayâli Ahmed'ün

Bir nefes getmez hayâli gözlerümden hâlünün
Merdüm-i çeşmümdedür gûyâ ki hâli Ahmed'ün

Bülbül-i gûyâ gibi bir dem ser-âğâz eylese
Nağme-i Dâvûd'a ta'n eyler makâli Ahmed'ün

Künc-i fürkatde yaturken hamdü li 'llâh ÂHİ'yâ
Oldı ben dil-hasteye mûnis hayâli Ahmed'ün 
