Gerçi Yûsuf bigi mümtâz güzel nâdir olur
Eki 'âlemde nazîrün dahı yok söz bir olur

Mûcib-i mihr ü vefâ ola mı hattun gelicek
Bir eki gün hele sabr eyleyelüm zâhir olur 

Her güzelle salınan kesb-i zarâfet edemez
Her Gülistân okıyan sanma ki hep şâ'ir olur

Mutribe uymağ-ıla kâmil olur 'ûd u rebâb
Her ki gûş eyleye üstâd sözin mâhir olur

Yalınuz cân ile cânân ele girmez ÂHÎ
Devlet ol kişiye kim sîm ü zere kâdir olur 
