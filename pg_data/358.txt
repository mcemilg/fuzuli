Dost bakalı yüzüme ben şehi görüp geldüm
Ol yüce yücesine bî-gümân irüp geldüm

Esrikligüme bakma adum delüye takma
Esrikligüm ezelden 'işreti sürüp geldüm

Ezelden bileyidüm Elest'de Belâ didüm
Ol kadîmî denizden sil olup akup geldüm

'İşretüne irmişem sala diyü durmışam
Cânı dîn ü îmânı şükrâne virüp geldüm

Nûr bana 'Îsâ oldı erenler du'â kıldı
Niçe kezin toprakdan ben öri turup geldüm

Mansûr eydür Ene'l-Hak dir sûretün oda yak
Dinüz dâra gelsünler ben dârı kurup geldüm

Sorman Yûnus'dan haber dost kandasa anda var
Haberi gören virür ben anı görüp geldüm



