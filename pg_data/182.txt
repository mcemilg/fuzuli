Câme-i sebz ile bir serv-i bülendüm var edi
Sâyesinde şâh edüm bir beg efendüm var edi

Uçdı elden altun üsküflü güzel şâhin gibi
Bir kebûter sînelü şehbâz efendüm var edi

Dâmenümde besledüm kendüm ciger gûşem gibi
Eşk derler bir delükanlu levendüm var edi

N'edelüm irgürmedün canbâz-ı cânı zülfüne
Kıl kalemle yazacak bir ince bendüm var edi

Ey bana Tanrı selâmın vermeyen bir vakt ola
Deyesin Â HÎ gibi bir derdmendüm var edi
