Ol elif-kâmete biz serv-i dilârâ demezüz
Serv-kaddür ol elif-kad ana biz lâ demezüz

Tûbî-i cennet ise kuçmağa el vermeyicek
Dil-ber-i serkeşe biz serv-i dilârâ demezüz

Rûm'a sultân u vezîr olur ise dahı eger
Baş egüp biz çelebî kimseye paşa demezüz

Yazaruz la'l-i lebin yâdına rengîn ğazeli
Deyicek şi'r derüz biz ana inşâ demezüz

İçerüz ÂHÎ mey-i nâbı çü her hûb ile biz
Biz kul oğullarına vakt olur ağa demezüz
