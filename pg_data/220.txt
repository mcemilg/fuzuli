Derler ki 'âşık olana yâ sabr u yâ sefer
Sabrum dükendi lâzım olupdur bana sefer

'Işkun müsâfirini igen yakma gün gibi
Â kıble-gâh-ı Ka'be-i maksûdum â Sefer 

Dil bir yana çeker sana cân bir yana beni
El-kıssa vâcib oldı bana bir yana sefer

Görsem yüzüni gönlüme ölmek gelür hemân
Zîrâ begüm mübârek olur gün toğa sefer

Dil-ber mahallesinden ırağ etme ÂHÎ'yi
Yazuk degül mi eyleye bir mübtelâ sefer
