Senün varlıgun cân yiter hoşdur cânsuz kalurısam

Senün sevgün bana yiter her kanda kim olurısam

Ne cânum var ne diriyem bir dem sensüz olurısam

Niçe zevâl ire bana sevmegile varurısam
Niçe ki ben seni sevem ecel eli irmeyiser
Kaçan sunar 'Azrâîl el ben seni cânlanurısam

Ger sûretüm düşerise niçe noksân ire bana
Kadîmî zerrenem senün niçe düşüp tururısam

Dahı Elest belürmedin 'âşıkıdum sen ma'şûka
Gözüm şaşı bakmaz benüm yüz bin kaba girürisem

Dahı cihâna gelmedin cânum seni sevmişidi
Minnet degüldür Yûnus'a niçe tapu kılurısam


