Hazret'e tutdı yüzin döndi niyyet eyledi

Belini büküp Hakk'a hoş rükû'ât eyledi


Şu benüm hâcet-gâhum Tûr tagı oldı meger
Mûsî'leyin bu gönlüm hoş münâcât eyledi

Bir sûret gördi gözüm secdeye vardı yüzüm
Yıkıldı tertîblerüm zühdümi mât eyledi

Ne du'â kılam ne selâm ne zikr ü tesbîh kılam
Bu biş vakt namâzumı 'ışkun gâret eyledi

Gör Yûnus'ı n'eyledi hoş haberler söyledi
'Âşıkıdı ma'şûka dâd u sited eyledi


