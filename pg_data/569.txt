Ger uluya irdünise sûret nakşı nendür senün
Mâ'nîye yol buldunısa iş bu dünyâ nendür senün


Görgeç yolundan kamusın terk it bu dünyâ da'vîsin
Kogıl bu 'âlem sevisin aşıklıcak nendür senün

Sen dünyânun terkin urgıl gelüp 'ışk evine girgil
İlerki menzile irgil girü kalmak nendür senün

Bu vücûdun ser-mâyesi od u su toprag u yildür
Her biri aslına gider gâfil olmak nendür senün

Dün ü gün kaygular yirsin n'ideyin yohsulın dirsin
Ol cömerddür rızkun virür kaygu yimek nendür senün

Büt-hâne vü şarâb-hâne mescid oldı gerçek câna
Bir pûlun varmaz ziyâna yalancılık nendür senün

Çün âhirete kavîsin ko bu yalancı da'vîsin
Bu mâl u hazne sevisin 'âşıkısan nendür senün

Yigil yidürgil bî-çâre eksilürse Tanrı'n vire
Bir gün tenün yire gire girü kalan nendür senün

Benüm diyüben dirersin hakîkat da'vî idersin
Pâdişâh suçuna kalmaz güm-râh olmak nendür senün

Yûnus ol 'ışk badyasından sen inen esrük olmışsın
Bî-hod iken irdün Hakk'a ayuk olmak nendür senün


