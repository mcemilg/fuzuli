Iyd oldu rûze-i gama iftâr vaktidir
Devr-i piyâle geşt-i çemenzâr vaktidir

Doğdu sepîde-i seher-i ıyd ba'd-ezîn
Bang-ı horûs-ı tâli'-i bîdâr vaktidir

Germ et fûruğ-ı tâbını ey âftâb-ı nâz
Çeşm-i niyâza bahşiş-i envâr vaktidir

Versin dehân u rûy u lebin bâğ-ı hüsne zîb
Gül faslı lâle mevsimi gül-nâr vaktidir

Câm-ı tehî nevâna kulak tutdu sâkiyâ
Kul kul terennümâtını tekrâr vaktidir

Koy pîş-i ehl-i tab'a bu şeş beyti ey Nedîm
Best ü güşâd-ı şeş-der-i eş'âr vaktidir
