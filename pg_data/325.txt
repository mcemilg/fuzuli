Hak yolını gözlerisen
Gel yanalum dostlarıla
'Âşık izin izlerisen
Gel yanalum dostlarıla

Yok bu dünyânun vefâsı
Bî-'aded küllî cefâsı
Hîç bunun yokdur vefâsı
Gel yanalum dostlarıla

Hep yana yana bulmışlar

Hak dîdârına irmişler
Seferin kaydın görmişler
Gel yanalum dostlarıla

N'idem sanursın dünyâda
Yiter gezdügün hevâda
Dermân isteyelüm derde
Gel yanalum dostlarıla

Kanı ata kanı ana
Bildün bu dünyâyı fenâ
Anda râhat gerek câna
Gel yanalum dostlarıla

İy bî-çâre Yûnus hemân
Dost yolına gerek kurbân
Vir cânunı iste cânân
Gel yanalum dostlarıla



