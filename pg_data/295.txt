İki cihân zindânısa gerek bana bostân ola
Ayruk bana ne gam gussa çün 'inâyet dostdan ola

Varam ol dosta kul olam her dem açılam gül olam
Hem söyleyem bülbül olam turagum gülistân ola

Ol dost yüzin gördi gözüm erenlere toprak yüzüm
Söz bilene iş bu sözüm gerek şekeristân ola

Sensüz iki cihân benüm zindân görinür gözüme
Senün 'ışkunla bilişen gerek hâssü'l-hâsdan ola

Her da'vîden geçen kişi Hak'dan yana uçan kişi
'Işk şarâbın içen kişi geh esrük geh mestân ola

Kördür münâfıkun gözi yarın kara koyar yüzi
Halkun bana acı sözi gerek şekeristân ola

Her dem yüzüm yire uram Allah'uma şükür kılam
Ben benligüm dosta virem ne da'vî yâ destân ola

'Işka döyemedi özüm gensüzin açıldı râzum
Yûnus senün iş bu sözün 'âlemlere destân ola



