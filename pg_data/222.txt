Dâğ oldı lâle gibi dil-i bî-karârumuz
Himmetle gör neler bitürür hâksârumuz

Şehbâzıyuz bu mîşe-i 'ışkun ki her zamân
Şâhin bakışlı bir balabandur şikârumuz

Deryâlaruz ki gözler erişmez karamuza
Her hvâr u hasla dolsa 'aceb mi kenârumuz

Abdâllaruz ki her tarafa yâ 'Alî deyü
Diller uzatdı sînemdeki Zû 'l-fikârumuz

Bir vakt ola ki 'ibret içün halka ÂHİ'yâ
Târîh ola ellere seng-i mezârumuz 
