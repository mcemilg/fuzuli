Şehâ bir dil-ber-i nâ-mihribânsın
İgen şîvelüce şâh-ı cihânsın

Kıyâmetsin kıyâmet koparursın
Meger kim fitne-i âhır zamânsın

Koyup bülbüllerün zâğ ile olma
Revâ mıdur çü bir hôş gülsitânsın

İgende almağıl 'uşşâkun âhın
Eyâ pîr olası tâze cüvânsın

Bu gün hûbân-ı 'âlem çâkeründür
Gönül tahtında şâh-ı kâmrânsın

Bu ÂHÎ derd ile Ferhâd'un oldı
Ki sen ol Husrev-i şîrîn-zebânsın
