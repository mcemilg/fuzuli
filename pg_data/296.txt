İy dost seni severem cân içre yirün vardur
Dün-gün uyumaz oldum 'acâyib hâlüm vardur

Sen güli görür iken dikene sunma elün
Düşmândan ne korkarsın çün togrı yârün vardur

Düşmânlar eydür bana söz dimek kandan sana
Bana söz dimek kandan benüm üstâdum vardur

Ele getürdügüni miskînlere harceyle
Niçe çok yaşarısan sonucı ölüm vardur

Bunda kendözin gören ol durur yolda kalan
Benüm bir karıncaya va'llâh isnâdum vardur

Tanla turıgelicek bülbülleyin söylerem
Gönülde ma'nî biter dertlü cigerüm vardur

Yûnus Emre kendözün topraga urgıl yüzün
Ma'şûkaya yaraşur bir miskînligüm vardur



