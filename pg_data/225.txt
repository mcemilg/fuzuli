Gâh âhum ile yeri gögi bir duhân tutar
Geh nâlem ile eki cihânı fiğân tutar

Bir şîvekâra müşterî oldı gönül yine
Bâzâr-ı şîvede gözi kaşı kemân tutar

Hâl-i siyâh gûşe-i gülzâr-ı hüsnde
Bir Hindûdur ki sünbülini sâyebân tutar

Bezm-i çemende la'l-i lebün şevkına şehâ
Lâle elinde câm-ı mey-i erğavân tutar

Nece harâmî demeyeyin gözlerüne kim
Sahn-ı haremde murğ-ı dile âşiyân tutar

Dedüm rakîbün ağzı 'aceb neyle tutulur
Dil-ber gülüp der ağzın itün üstühân tutar

Bir şehriyâra gönlini bağladı ÂHÎ kim
Atup kemend-i zülfini iklîm-i cân tutar 
