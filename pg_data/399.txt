Eşkere kıldum bugün pinhânumı
Cân virüben buldum ol cânânumı

Cân gönül hayrân kalupdur ma'şûka
Ma'şûkıla sürerem devrânumı

Derd gerekdür derd gerekdür derd gerek
Kim gerek derde virem dermânumı

Bî-mekânam anun içün dünyede
Kimsene bilmez benüm mekânumı

Kânı buldum n'iderem ben ayrugı
Yagmâya virdüm bugün dükkânumı

Top benem çevgânı aldum çalaram
Kim ala bu topdan meydânumı

Yir benümdür gök benümdür 'Arş benüm
Gör niçesi germişem sayvânumı

Yûnus oldıysa adum pes ne 'aceb
Okuyalar defter ü dîvânumı


