Gönül nite dölene ma'şûkın bulmayınca
Kimse 'âşık mı olur gönülsüz kalmayınca

Gönüldür seven anı esîr eyleyen seni
Kimi âzâd eylersin sen âzâd olmayınca

Boynı zencîrlü geldük key katı esîr olduk
Er nazar eylemedi hâlümüz bilmeyince

Bir yanadan ararlar ayruk nesne sanurlar
Bahâsın ne bilesin sen satun almayınca

Bahâsı cânum anun mâlıla tavar degül
Sevdük mi ele girür sevdükler virmeyince

Câna niçe 'âşıksın bu kayıddan geçmezsin
Deryâdan ne alasın ırmakdan geçmeyince
Dostı kanda bulasın sende durmagıla sen
Ol 'imâret eylemez sen vîrân olmayınca

Sözi Yûnus'dan işit kibir kılma dut ögüt
'İmâret olmayasın tâ harâb olmayınca



