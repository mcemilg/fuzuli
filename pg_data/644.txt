Dostı gerçek sevenlerün dosta ulaşur cânları
Kendüye hayrân eylemiş ezel ebed dost bunları

Ârâmı yok irte gice maksûdı dün gün ol hoca
Anuniçün 'ışk gelicek tahtdan yıkar sultânları

Dost elinden ol er şâhı aldı içdi 'ışk şarâbın
Anuniçün gitmez âhı dost firâkıdur honları

'Âşıkam diyen cânlarun bagrı kebâbdur anlarun
Gözlerinün akan yaşı cigerünündür kanları

'Âşıkam diyen cânlarun nişânı vardur anlarun
Eti teni arı olur hem palâs olur tonları


