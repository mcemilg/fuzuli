Ben serve nece benzedeyin kadd-i dil-beri
Tûbâ vü Sidre olmaya anun berâberi

Bir vech ile terâveti vardur yanağınun
Pejmürde gösterürse revâdur gül-i teri

Müşgîn saçunı dâm düzüp murğ-ı cân içün
Bağlar ucına dâne-i hâl-i mu'anberî

Hatt-ı siyâhı 'aksini eşkümde der gören
San kim geçer cihân suyını şâm leşkeri

Bir dilrübâya bağladı gönlini Â HÎ kim
'Aynına gelmez işbu cihânun güzelleri
