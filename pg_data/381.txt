'Işkıla isteridük yine bulduk ol cânı
Gönlek idinmiş geyer sûretile bu teni

Girmiş sûretde gezer cümle işleri düzer
Girü kendüye söyler gevherile bu kânı


Bu dünye bir bâzârdur sûretler olmış dükkân
Bu dükkâna girüben oldur satan bu kânı

Bir niçeler kayurur bunca mâlum kaldı dir
Viren oldur alan ol sormaz nedür ziyânı

Yûnus imdi sen senden ayru degül hem cândan
Sen sende bulmazısan kanda bulasın anı


