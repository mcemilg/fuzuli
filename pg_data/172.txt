Dün gün artar eksük olmaz rûy-i zerdüm var benüm
Hîç etibbâ-yı cihân bilmez ne derdüm var benüm

Dutmasun mı âh-ı zârum 'âlemi bülbül gibi
Reşk-i gülzâr-ı İrem bir tâze verdüm var benüm

Şerh-i dûzah etdügünden sanma vâ'iz giryemi
Kendü başum ağlarum bir ğayr derdüm var benüm

Câm-ı mey sun tâ ki nukl-ı ğam içilsün sâkiyâ
Gönlümün âyînesinde yine gerdüm var benüm

Hâk-pây-ı yâra sürdüm bu mezellet çihresin
Yüzüm ağ alnum açuk ÂHÎ'den ne derdüm var benüm 
