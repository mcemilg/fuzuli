Sâkî lebün çü hem-dem-i câm-ı şarâb olur
'Aks-i ruhunla sâğar-ı mey âftâb olur

Bûy-i bahâr şöyle pür etdi cihânı kim
Yere enince katre-i şebnem gül-âb olur

İrmez revâk-ı tâkına hergiz kemend-i âh
Ol pâdişâh-ı hüsn ne 'âlî-cenâb olur

Çün dûd-ı âhumun eseri yokdur ey humâ
Tûtî-i çarh her gece niçün ğurâb olur

Gülzâr-ı kûyun içre bu sihri eder ÂHÎ
Bülbül sakınsun uğramasun kim kebâb olur 
