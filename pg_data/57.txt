Karâr ü sabrum alan zülf-i bîkarârundur
Harâb eden beni şol çeşm-i pürhumârundur

Cihan şikârına şehbâz-i zülfüni salagör
Kebûter-i dil ü can hep senün şikârundur

Aceb mi bâğ kenârında dursa lâle hacil
Ki lâlezâr-i cemâlünde hâr ü zârundur

Nazar fakire kıl ey pâdişâh-i hüsn ü cemâl
Ki devlet-i ezelî hüsn-i i'tibârundur

Dem-i bahârın ile dû cihânı hurrem eden
Nesîm-i gâliye-i zülf-i müşg-bârundur

Mücûr-i vâ'de-i yâra inanma sen Ahmed
Gama inan inanursan ki eski yârundur
