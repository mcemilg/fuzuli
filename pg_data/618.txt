Bir ay gördüm bu gice kamu burclardan yüce
Esritdi gönlüm cânum bilmezem hâlüm niçe

Nûr Muhammed nûrıdur Halîlu'llâh sırrıdur
Sanasın kim açıldı Uçmak'dan bir deriçe

Ol ayun şu'lesinden 'âlem münevver oldı
Gönlümdeki çerâgı uyardı ulu hoca

Müdde'î bizi görmez gözine girersevüz
Gerekse yüz kez varsun Ka'be'ye ulu hacca

'Âşıklarun yüzinden bellüdür benizinden
Her kim 'âşık olmadı benzer kurı agaca

Kur'agacı n'iderler kesüp oda yakarlar
Bülbüller öticegiz nevbet degmez dürrâca

Yûnus'ı ögen ögsün sögen Yûnus'a sögsün
Keçe suya salupdur ne durur irte gice



