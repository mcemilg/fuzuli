Ayurma beni senden yaradan
Düşüp ölürüm ben bu yaradan

Öldügüm içün gussa mı yirem
Ala cânumı yine yaradan

Öldi diyeler kaydum yiyeler
Bir kuş oluban çıkam aradan
Aglama direm şol gözlerüme
Kan yaş akıdur ag u karadan

Yirler mi kodum göl eylemedük
Siller akıtdum her bir dereden

Ben bir kulıdum sen sultânıdun
Düşdüm araya bilmem nereden

Varam kul olam şeyh işigine
'Abâ dikinem yüz bin pâreden

Emrem Yûnus'un murâdı budur
İre yârine çıka aradan


VÂV

