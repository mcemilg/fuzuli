Kim kemân-ebrûlarun benzetdi kurbân ayına
Âferîn olsun anun kurbân olayın râyına

Cânumı kurbân edüp pay etdiler meh-pâreler
Ol ala gözlüm benüm gelmez mi kurbân payına

Cân kuzusını benüm boynuma kurbân eylemen
Sen hemân bir kerre kurbân iste kaşun yayına 

Ya çeker ebrûlarun kaşı kemânlar kılana
Tîr atar ğamzen gözi âhûlarun alayına

Hûblar bayramlık in'âm edüp 'âşıklara
Her güzelden ÂHÎ'nün bir bûse düşdi payına 
