Bu 'ömrüm yok yire harc itmişem ben
Cânumı gör ne oda atmışam ben

Kimesne kimseye itmemiş ola
Anı kim kendüme ben itmişem ben

'Amelüm rahtını dirdüm götürdüm
Kamu assum ziyâna satmışam ben

Cihânda bir sınuk saksıdan ötrü
Güherlerüm ziyâna satmışam ben

'Amelüm ne ki varsa hep riyâdur
'Acebdür ihlâsı unutmışam ben

Giceye iresini kimse bilmez
Tûl-ı emel başın uzatmışam ben

Dükeli 'ömrini harcına sürdi
Ziyândan bellüdür ne ütmişem ben


Aguya bal diyü barmak uzatdum
Aşuma zehr-i kâtil katmışam ben

Bî-çâre Yûnus'un çokdur günâhı
Anun dergâhına yüz tutmışam ben



