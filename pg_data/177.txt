Yerde kalmaz âteş-i âh-ı sehergâhum benüm
Tokınur çarhuna bir gün ey felek âhum benüm

Sâye-veş üftâde kullardan yanunca kimse yok
Gün gün tenhâ yürürsin ey yüzi mâhum benüm

Kandasın ey meh ki her gün mihr rûyun şevkına
Çarhı tokuz tolanur âh-ı sehergâhum benüm

Tûr-ı Mûsâ döymedi envâr-ı hüsnün tâbına
Hey ne taşdan yüregüm var imiş Allâh'um benüm

Odlara yan ÂHÎ kim odlara yakdun 'âlemi
Odlara yansun göreyin nâle vü âhum benüm 
