Bana namâz kılmaz diyen ben kıluram namâzumı
Kılurısam kılmazısam ol Hak bilür niyâzumı

Hak'dan artuk kimse bilmez kâfir müselmân kim durur
Ben kıluram namâzumı Hak geçürürse nâzumı

Ol nâzı dergâhda geçer ma'nî şarâbından içer
Hicâbsuz cân gözin açar dost kendü siler gözümi

Dost bundadur bellü beyân gördüm dost dîdârın 'ıyân
Bu 'ilm-i hikmeti tuyan ider bana dek 'azimi

Gönül gözi bîdâr durur her kanda baksam yâr durur
Kimde 'akıl-fehim vardur ol bilür benüm sözümi

Gizlü sözi şerh eyleyüp dürlü nükteler söyleyüp
Degme 'ârif şerh itmeye bu benüm gizlü râzumı

Sözüm ma'nîsine irün bî-nişândan haber virün
Dertlü 'âşıklara sorun bu benüm derd ü sûzumı

Derd 'âşıklar dermânıdur dertlü 'âşıklar ganîdür
Kadîr ü kudret ünidür işiden dir âvâzumı

Dost isteyen gelsün bana göstereyin dostı ana
Budur sözüm önden sona ben bilürem kendözümi

Yûnus imdi söyle Hak'ı münkir dutar sana dakı
Bişür kotar Hak hânını 'ârifler datsun duzumı


