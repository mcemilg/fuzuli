Doğruluğ etdüm ol şeh-i ebrû-kemâna ben
Ok gibi anun içün atıldum yabana ben

Bana seni gerek n'ederüm pes cihânı kim
Bir dahı gelsem eki olur bu cihâna ben

Bir yana sen helâk edesin bir yana zamân
Bilmem ki n'eyledüm sana n'etdüm zamâna ben

Bend-i cünûn-ı 'ışka dolaşdun delü gönül
Uslu deyemezem hele sana uyana ben

Dün doğdı dünle büyüdi bedr-i münîr kim
Teşbîh edem mi sen güneşi dün toğana ben

Va 'llâhi korkarın adını anmağa sana
Bir şi'r-i ter dedüm yine ÂHÎ fülâna ben 
