Merhem koyub onarma sinemde kanlu dâğı
Söndürme öz eünle yandurduğun çerâğı

Uymış cünûna gönlüm ebruna dir meh-i nev 
Ne l'tibâr ana kim seçmez karadan ağı 

Kaddün gamında servün sormağa za'f-ı hâlin 
Gülzârdan kesilmez ırmağlarun ayağı 

Dür tek dişün sözmi her dem eşitmek ister 
Bahrun müdâm anunçün sâhildedür kulağı 

Zülfi siyeh sanemler olmış senün esîrün 
Işkunda her birimin öz zülfi boynı bağı 

Ger müşg dirse âşık ol bûy-ı zülfe saki 
Tünd olma bir kadeh vir ter eylesün dimağı 

Devran havadisinden yoh bâkümüz Fuzûlî 
Dârü'l-emânumuzdur mey-hâneler bucağı 
