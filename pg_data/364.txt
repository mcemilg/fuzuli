Senden gelür cevr ü cefâ ben âh u vâh itmeyeyüm
Düşmişem 'ışkun odına yanup niçe dütmiyeyüm

Uş yürüyem yana yana top cigerüm döndi kana
'Işkundan oldum dîvâne niçe zârı kılmayayum

Senün 'ışkun denizine düşübeni gark olayum
Kimsenem yok elüm ala koma beni batmayayum

Sekiz Uçmagun Hûrîsi gelürise bir araya
Sana ümmet olmayanı ben anlara katmayayum

Yûnus Emre sen bu sözi yüz bin dirisen az-ola
İşidenler 'âşık ola inende uzatmayayum




