Nâm ü nişâne kalmadı fasl-i bahârdan
Düşdü çemende berk-i diraht i'tibârdan

Eşcâr-i bâğ hırka-i tecrîde girdiler
Bâd-i hazan çemende el aldı çenârdan

Her yaneden ayağına altun akup gelür
Eşcâr-i bâğ himmet umar cûybârdan

Sahn-i çemende durma salınsun sabâ ile
Âzâdedir nihâl bugün berk ü bârdan

Bâkî çemende hayli perîşân imiş varak
Benzer ki bir şikâyeti var rûzgârdan
