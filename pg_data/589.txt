Gel iy gözüm agla gülmezem ayruk
Cânum dosta gider gelmezem ayruk

Ne gam bu dünyede bir kez ölürsem
Anda ölüm olmaz ölmezem ayruk

Varlıgum yokluga degşürmişem ben
Bugün câna başa kalmazam ayruk

Mahabbet bahrinün gavvâsı oldum
Gerekmez Ceyhûn'a talmazam ayruk

Yanmışam 'ışkuna tâ kül olınca
Boyandum rengüne solmazam ayruk
Ko beni yatayın dost işiginde
Yiter bir el dahı almazam ayruk

Yansun cânum yansun 'ışkun odına
Aksun yaşum aksun silmezem ayruk

Ko beni yanayın göynüklerümle
Kaçan 'âşık olsam ölmezem ayruk

Dilerem fazlundan ayurmayasın
Hocam senden özge sevmezem ayruk

Yûnus 'âşık durur ma'şûkın ister
Dahı hîç nesne istemezem ayruk



