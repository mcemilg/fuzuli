eşitdüm bir cefâ-kâra o meh-rû mübtelâ olmış
Bi-hamdi 'llâh benüm gibi o dahı mübtelâ olmış 

Demişler kim vefâsuzdur 'adûlar yâr içün yâra
Meded hey ol semen-sâya yazuklar iftirâ olmış

Gezerken nâz ile gördüm efendiyle efendisin
Birisi Sidre-kad olmış birisi Müntehâ olmış

'Aceb mi ol güneş-tal'at kamerle iktirân olsa
Perîdür kendü cinsinden biriyle âşinâ olmış

Nigârun çeşmini ÂHÎ münevver etmiş ol gül-ruh
Çerâğ-ı çeşm-i maksûdı o mihrün rûşenâ olmış
