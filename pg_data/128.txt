Oldu eşkim gülşen-ârâ-yi heves cûlar gibi
Akdi gönlüm bir nihâl-i işveye sular gibi

Turfe Mecnûnum ki peyderpey hayâl-i çeşme-i yâr
Dolaşur etrâfımı ser-geşte âhûlar gibi

Hep siyeh-pûş oldular kasd-i şebîhûn-i dile
Girdiler müjgânların bir cenge câdûlar gibi

Bir nihâl-i âhtır kaddin hevâsıyle gönül
Sahn-i gülşende hirâman serv-i dil cûlar gibi

Âb ü tâb-i tal'at-i ebkâr i nazmım Nailî
Ta'neder âyîne-i hurşîde meh rûlar gibi
