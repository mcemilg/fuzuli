Ey subh-ı rûhun matla'-ı envâr-ı İlâhî
Sen mihri bu matla' nece rûşen ede mâhı

Mâhî gibi dil 'ârızun âbında yüzerken
Mâhiyyetin anun nece keşf ede kemâhî

Dil vechi var etse rûhı devrinde tevakkuf
Çûn gördi saçı silsilesin nâ-mütenâhî

'Aks-i had ü zülfün durur ey cân-ı cihânum
Bu çeşm-i cihân-bînde sepîdî vü siyâhî

Bakup yukarı kasr-ı cemâlüne degerken
Turmaz egilür mâh-ı nevün başda külâhı

Müşgîn saçını tarf-ı 'izârında gören der
Kim tutdı güneş üstine bu çetr-i siyâhı

Bu düzd-i dil ol kasr-ı cemâle çıkamazdı
Zülf-i siyehi gibi kemend olmasa Â HÎ
