Yavu kılayın ben beni isteyüben bulmayayın

İsteyeyin dâim seni ayruk nakşa kalmayayın

Bundayiken öldür beni varup anda ölmeyeyin

Bâri yanayın derdile hâlüm dile gelmeyeyin

'Işkun bir ok urdı câna niçe zâri kılmayayın

Bir gül olayın biteyin açıluban solmayayın

Kurbân kılayın bu cânı 'ışka münkir olmayayın


'Işkdur bu derdün dermânı 'ışk yolına virdüm cânı
Miskîn Yûnus dir yâ Ganî bir dem 'ışksuz kalmayayın


