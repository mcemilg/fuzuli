Lutf ile bürc-i sipihr-i hüsne şol kim mâhdur
Şöhre-i şehr-i melâhat şimdi 'Abdu 'llâh'dur 

Şem'-i ruhsârun gibi rûşen delîlüm var iken
Dil şeb-i zülf-i siyâhunda niçün güm-râhdur

Gel ziyâretden safâ ehlini mahrûm etme kim
Mustafâ nûrı hakı ol çihre Beytu 'llâh'dur

N'ets'ederdüm çıkışurdum gözlerüm yaşıyla lîk
Âh kim fâş eyleyen râz-ı derûnum âhdur

ÂHİ'yâ âh etme kim yele verürsin gendümi
Hırmen-i 'ışk içre cism-i nâ-tüvânum kâhdur
