Zihî deryâ ki katreden görindi
Ne deryâdur ne katredür gör indi

'Aceb katre ki deryâ anda mahfî
Bu mahfî sırrı sen senden sor indi

Murâdı on sekiz bin 'âlemün sen
Bu gaflet pes sana sendendür indi

Sana gel sen seni sende bulıgör
Sana bak sendeki bil kimdür indi

Fenâ ol kim bulasın zevk-i vuslat
Bu sözüm düş midür sana yor indi

Hicâb-ı nûr u zulmet külli sende
Niçe sen sen niçe ben ben tur indi

Sana senden yakındur aşrı tap bak
Yoran mülkine sultân ol yor indi

Asılda 'âşık u ma'şûk u 'ışk bir
Bu birden gerçi kim yüz bin görindi

Eger âyîne bin olsa bakan bir
Gören bir görinen bin bin görindi

Saladur kime gark olmak dilerse
Yûnus bu bahre gavvâs ol gir indi


