Evliyâ'ya münkirler Hak yolına 'âsîdür
Ol yola 'âsî olan gönüllerün pâsıdur

Tartduk bu 'ışk cefâsın tâ irince ma'şûka
Zirâ ki ol dost benüm derdümün devâsıdur

Henüz bu yir olmadın gökler yaradılmadın
Evliyâlar vatanı pâdişâh kal'asıdur

Mevlânâ Hudâvendgâr bize nazar kılalı
Anun görklü nazarı gönlümüz aynâsıdur

Miskîn ol yâre miskîn gide senden kibr ü kîn
Rûzigâr gelür geçer pes kime kalasıdur

Geyiklü'nün ol Hasan söz eyitmiş kendüden
Kudret dilidür söyler kendünün söz nesidür

Okıyuban yazmadın yanıluban azmadın
Yûnus bu 'ışk sözini kim bildi bilesidür


