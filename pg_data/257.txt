Sarılupdur bedenüm penbe-i dâğ-ı tenüme
Geymege zerrece yer kalmadı pîrâhenüme

Soyunup 'ışk-ile Mecnûn gibi 'üryân oluram
Yanılup kimse yapışmaya benüm dâmenüme

Kanda bir bâr-ı girân u ğam u mihnet var ise
Yâr-ı cânum gibi muhkem tolanur gerdenüme

'Âlemün halkını ko hâlüme hayrân etme
Gel gülünc etme beni dôstuma duşmanuma

Sabrumun hirmenidür sînede cânum ÂHÎ
Âh kim sûz-ı dil âteş bırağur hirmenüme
