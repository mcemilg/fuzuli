İy yârenler eydimezem cânum neye taldugını
Dilile vasf idemezem gönlümi kim aldugını


Gönlüm tolı sıgmaz dile 'âşıkdur ol kim hâl bile
'Işk niçeyi virdi sile anlayamaz n'oldugını

'Işkdan haber bilenlerün 'ışk derdile tolanlarun
Küfri îmân olanlarun 'ayıblaman güldügini

Aglamak gülmek 'âşıka dirilmek ölmek 'âşıka
Kahırla lutfı bir bilür bilmez melûl oldugını

'Işk Yûnus'ı eyledi lâl Yûnus kanı 'ışka helâl
Kon varın itsün pâyimâl görmesün ayruldugını


