Kime feryâd edeyin nâle vü efğânumdan
Kime kan ağlayayın dîde-i giryânumdan

Dil tenûrında ciger yanduğı yetmez midi kim
Yedi derd ile beni ğam dahı biryânumdan

Beslesem hûn-ı cigerle n'ola göz yaşlarını
Çü ciger-gûşelerümdür ki gelür cânumdan

Sîneye çekdi deyü tîrüni ey kaşı kemân
Yaralar ağız üşürdi bana her yanumdan

Sana mahlâs yeter ÂHÎ kim eder adunı yâd
Her ğazel kim okına defter ü dîvânumdan 
