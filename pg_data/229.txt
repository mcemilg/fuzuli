Kadd-i nigâra öykinür imiş utanmadın
Serve tabanca urur-ısa yeridür çenâr

Pîr-i muğânla 'ahdi bütün eyleyenlere
Sır-ısa kâsesin felegün ermez inkisâr

Müjgân eki saf oluban tîğler tutar
Dâmıyla gözi kâfiri mü'min eder şikâr

Öp câmun ayağını surâhî gibi müdâm
Meclisde olmağ ister isen şâh-ı tâcdâr

Kuçsam belün olur mı dedüm dedi hôş ola
Öpsem lebüni dedüm edi dedi kim ne var

Mihrüm yanında gör nece Pervîn dedükleri
Ğark-ı 'arak olınca kaçan yâr-ı gül-'izâr

Tîğün önince ğonca bigi açılur gönül
Dil hurrem olur olıcağız sözler âbdâr
