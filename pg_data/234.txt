Bir hasîrüm yoğ iken külbe-i ahzânumda
Bûriyâ nakşı görinür ten-i 'üryânumda

Sâyemi ben başuma ben gün doğacağın bilürin
Başa ol gün mi doğar sâye görem yanumda 

Merdüm-i dîde ciger gûşelerini nece bir
Götürem kendü yetîmüm gibi dâmânumda

Yedügüm ayru gederken seg-i kûyunla benüm
Görmedüm nân u nemek hakkını yârânumda

Bana ol nâme-i a'mâl yeter ÂHÎ kim
Yâr hattıyla ğazeller ola dîvânumda
