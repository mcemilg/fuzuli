'Aceb oldı hâlüm bu 'ışk elinden
Göremezem yolum bu 'ışk elinden

Bu cümle 'âlemün tâcı iken uş
Ayaklarda gubâram 'ışk elinden

Garîb bülbülleyin zâri kıluram
Akar çeşmüm yaşı bu 'ışk elinden

Gazel yapraklayın benzüm sarardı
Kararuban düşdüm bu 'ışk elinden

Yarın mahşerde ben yırtam yakamı
Niçe feryâd idem bu 'ışk elinden

Tag u taşlar erür bu 'ışk elinden
Denizler cûşa geldi 'ışk elinden


Niçe bin enbiyâ 'ışka giriftâr
Yir ü gök toptolu bu 'ışk elinden

Çagurup eydeler gel güç görenler
Benüm çilem nedür bu 'ışk elinden

N'iderem ben yarün vaslından ayruk
Büküldi kad-bâlâm bu 'ışk elinden

Yûnus sen Tapdug'una kıl du'âyı
İçersün zehr-i kâtil 'ışk elinden



