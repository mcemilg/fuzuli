Bu dervîşlik turagı bir 'acâyib turakdur
Dervîş olan kişiye evvel dirlik gerekdür

Çün anda dirlik ola Hakk'ıla birlik ola
Varlıgı elden koyup ere kullık gerekdür

Kullık eyle erene şarkdan garbı görene
Senden haber sorana key miskînlik gerekdür

Miskîn olugör bâri benlikden ırak yüri
Gönlinde benlik olan dervîşlikden ırakdur
Hak ere benüm didi varlıgın erde kodı
Erenlerün himmeti yirden göge direkdür

Bu dervîşlik berâtın okımadı müftîler
Kim ne biliser bunı bir 'acâyib varakdur

İy Yûnus 'ârifisen anladum bildüm dime
Tut miskînlik etegin âhir sana gerekdür


