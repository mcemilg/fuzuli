Sen kemân-ebrû içün olalı kaddüm yâ Latîf
Rûz u şeb vird-i zebân edinmişümdür yâ Latîf

Levh-i zerde gör ki sîm-âb ile ne nakş etmişem
Sanma zer-gerlikde sen üstâdsın tenhâ Latîf

Nâr-ı hecr ile erit ey pûte-i ğam cismümi
Hâlis altundur deyü meyl eyleye ola Latîf

Ahker-i nâr-ı firâk etdi çü nûr-ı 'ârızun
Yeridür karşunda yanmak eylesem sevdâ Latîf

Dest-i cevrünle büküp ÂHÎ kadin zülfün bigi
Eyle bir engüşterî cân al bahâ ana Latîf 
