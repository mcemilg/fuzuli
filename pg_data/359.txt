'Âşıklar dostı koyup kanda vara
Zindândur 'âşıklara dostsuz serâ

Dost yüzinden gözini ırmaz 'âşık
Anunçün cânı dün ü gün âvâre

Ma'şûka yüz bir dürlü yol gösterür
Peş 'âşık niçe tura bir karâra

Ma'şûkanun haddinün pâyânı yok
Anunçün sıgmaz 'âşık ile-şâra

Zihî devlet zihî sâ'adet zihî 'ışk
Kim bunda ol dostıla iş başara

Kim bilişmediyse bunda dostıla
Gam durur dirligi kaldı bî-çâre

Dost ismini tutagör bunda Yûnus
Yarına korısan işün Hakk'a vara


