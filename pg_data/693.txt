Dervîş olan kişiler deli olagan olur
'Işk neydügin bilmeyen ana gülegen olur

Gülme sakın sen ana eyü degildür sana
Kişi neyi gülerse başa gelegen olur

Âh bu 'ışkun eseri her kime ugrarısa
Derdine sabretmeyen yolda kalagan olur

Bir kişi 'âşık olsa 'ışk deryâsına talsa
O deryânun içinde gevher bulagan olur

'Âşık lâ-mekân olur dünyâ terkini urur
Dünyâ terkin uranlar dîdâr göregen olur

Dervîş Yûnus sen dahı incitme dervîşleri
Dervîşlerün du'âsı kabûl olagan olur


