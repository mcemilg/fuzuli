'Işkun ile 'âşıklar yansun yâ Resûla'llâh
İçüp 'ışkun şarâbın kansun yâ Resûla'llâh

Şol seni seven kişi komış yoluna başı
İki cihân güneşi sensün yâ Resûla'llâh

Şol seni sevenlere kıl şefâ'at anlara
Mü'min olan tenlere cânsun yâ Resûla'llâh

Şol seni sevdi Sübhân oldun kamuya sultân
Cânum yolına kurbân olsun yâ Resûla'llâh

'Âşıkam şol dîdâra bülbülem şol gül-zâra
Seni sevmeyen nâra yansun yâ Resûla'llâh


Dervîş Yûnus'un cânı 'âlem şefâ'at kânı
İki cihân sultânı sensün yâ Resûla'llâh


