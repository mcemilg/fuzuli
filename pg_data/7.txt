Sabr ile gönül derdüne dermân ire umma
Cân atma oda bîhüde cânân ire umma

Gözün sadefinden nice dürdâne dökersin
Şol dişi güher dudağı mercan ire umma

Gel vasl dilersen ko bu feryâdı i bülbül
Gül gonce gibi ağzı gülistân ere umma

İnceldise hecr ile karınca gibi belin
Firkat nice bir ola Süleymân ere umma

Feryâd ü figân etme i bülbül dahi ağzın
Yum gonce gibi yine gülistân ere umma

Maksûd anın kim ele düşvâr erişir
Yırtma yakanı elüne âsân ere umma
