Gözüm seni görmegiçün elüm sana irmegiçün
Bugün cânum yolda koyam yarın seni bulmag içün

Bugün cânum yolda koyam yarın 'ıvâzın viresün
'Arz eyleme Uçmagunı hîç arzûm yok Uçmagiçün

Bana Uçmak neme gerek hergiz gönlüm ana bakmaz
İş bu benüm zârılıgum degül ahî bir bâgiçün

Uçmak Uçmagum didügün mü'minleri yeltedigün
Bir evile bir kaç Hûrî hevesüm yok kuçmagiçün
Bunda dahı virdün bize ogul u kız çift ü helâl
Andan dahı geçdi arzûm benüm âhum dîdâriçün

Sôfîlere vir sen anı bana seni gerek seni
Ben niçe terk idem seni şol bir ev ü çardagiçün

Yûnus hasret durur sana hasretüni göster ana
İşün zulüm degülise dâd eylegil varmagiçün



