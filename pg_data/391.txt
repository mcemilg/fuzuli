'Aklum başuma gelmedi 'ışk şarâbın tatmayınca
Kandalıgum bilimedüm girçek ere yitmeyince

Pes kolayından bir 'âşık kaçan hâsıla gelür
Kimse menzile irmedi er etegin tutmayınca

'Âşık gönlinde çok yol var o yolda bin dürlü hâl var
Kimse bu yolı anlamaz küfr ü îmân satmayınca

Çün bülbül 'âşıkdur güle nazar Hak'dan olur kula
Bir keleci gelmez dile gönüllerde bitmeyince

Var dîn îmân gerek ise diril bu dünyâda eyü
Yarın anda bitmez işün bugün bunda bitmeyince

Bu gönlümdeki râzumı sıgrınmazam size direm
'Âşıklar nice katlana 'ışk metâ'ın satmayınca

Bî-çâre Yûnus'un sözin key 'âşık gerek anlaya
O kuş dilidür n'eylesün ol dinlenmez ötmeyince


