Kimse döymez bu nazara 'ışkıla kim pençe ura
Bu nazara karşu duran hânumânın garka vire

Çün elini 'ışka ura 'ışk okına kimdür tura
Gök yüzinde melâiki 'ışk anı indürdi yire

Gör Hârût-Mârût neyidi Hazret'de ferişteyidi
Nasîbin 'ışka aldurup makâmın zühreye vire

Âbdestümüz namâzumuz dogrulıkdur tâ'atümüz
'Işkıla bagladuk kâmet sâfumuzı kim ayıra

Mescid medrese oldugı pâk cemâ'at kılındugı
Halâyıklar sâf turdugı 'ışk şükrânesidür zire

İçümde yanar 'ışk odı gönlümde anun hasadı
'Işk odınun tütüninden Yûnus'un benzi sarara


