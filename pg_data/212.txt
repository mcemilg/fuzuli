Ancak kamer kuçar yine ol ince belleri
Hâtem öper meger yine ol ağ elleri

Boynına tolar irişenün hûblar kolın
Bir merhabâya bizüm ele degmez elleri

'Uşşâk hastelendi belürdi ise hatun
Benzer yakın geldi bularun ecelleri

Hôş zevk eder cihânda girîbân ile kemer
Öper kuçar toyınca bu ra'nâ güzelleri

Mihr-i ma'ânî ile yine rûşen eyledi
Etrâf-ı kâyinâtı bu Â HÎ ğazelleri
