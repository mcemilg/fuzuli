Ecel dutmış elinde bir ulu câm 
Ki ol câmun içi tolı serencâm 

Kima ayuk sunar kime içürmiş 
Kimi esrük yatur toprakda müdâm 

Ki bir içer ol sâkî elinden 
Bay u yohsul ulu kiçi hâss u âmm 

Zihî şerbet ki bir kez andan içen 
Ne subh olduğını bilür ne ahşam 

Bu meclisde harîf olankişiler 
Ne nukl ârzûladılar ne ho bâdâm 

Ne şerbetdür bu hîç rengi bilinmez 
Kızıl mı ak mıdur yâ puhte yâ hâm 

Ne arslanlar yaturmışdur bu sâkî 
Ne ejdehâlar olmışdur ana râm 

Selâtinleri yaturdı bu sâkî 
Ki bunlarun yiridür Rûm ile Şâm 

Kanı Salsâl Zâl ü Âd ü Şeddâd 
Yâ Keyhusrev kanı yâ kanı Behrâm 

Bular hep bu kadehden içdi yatdı 
Kadeh şimdi bizümdür kâm u nâ-kâm 

İçürmeyince komadı kişi hem 
Bu sâkîden ne lutf iste ne ikrâm 

Acebdür bu ki bunların birinden 
Ne bir haber getürdiler ne peygâm 

Bu sâkî meclisin esridiserdür 
Ne cemâat kalısardur ne îmâm 

Ne gül-ruh kurtılısar ne şeker-leb 
Ne anber-hat kalısar ne sîm-endâm 

Bu gafletden niçün uyanmadun sen 
Niçün gâfil yatursen sen i avâm 

Şeyâd Hamzanun gönline her dem 
Gelür Hakk rahmetinden lutf u inâm 

Ne arûz bilür ol ne nahv ü tasrîf 
Ne kâfiye redîf ne tecnîs-i tâmm 
