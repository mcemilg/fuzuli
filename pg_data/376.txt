Andan berü kim 'ışkun benümle yoldaş oldı
Rahmân yolına beni göstermege baş oldı

Cânum üzere turdı Rahmân çerisin dirdi
Şeytân ilini urdı key yagmâ tarâş oldı

'Işk nefs iline akdı ne buldıyısa yakdı
Kibir kal'asın yıkdı anda çok savaş oldı

Dost yüzin 'ıyân gördüm sır haberlerin sordum
Didi gizlü bilmezsin uş söyledüm fâş oldı

Nefs ili oldı harâb kibr ayaklarda türâb
Gitdi perde vü hicâb dost gözüme tuş oldı

'Işk oldı elüm benüm gösterdi togrı yolum
Hakk'a şükür kim hâlüm bayagıdan hoş oldı

Anlar ki göz açdılar bu dünyeden geçdiler
Bekâya ulaşdılar menzilleri 'Arş oldı

Bunlar bunda kaldılar dünyeye aldandılar
Yalancılar oldılar hep bunlar kolmaş oldı

Ölenler hâlin bilmez göz açup ögin dirmez
Miskîn Yûnus Emre'nün meger bagrı baş oldı


