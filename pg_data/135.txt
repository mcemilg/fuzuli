Hoş geldin eyâ berîd-i cânân
Gel ver bana bir nüvîd-i cânân
Cân ola fedâ-yi iyd-i cânân
Bîsâd ola mı ümîd-i cânân
Yârın bize bir selâmı yok mu

Ey Hızr-i fütâdegân söyle
Bu sırrı edüp ayân söyle
Ol sen bana tercemân söyle
Ketmetme yegân yegân söyle
Gam defterinin tamâmı yok mu

Yârâb ne intizârdır bu
Geçmez nice rüzgârdır bu
Hep gussa vü hârhârdır bu
Duysam ki ne şîvekârdır bu
Vuslat gibi bir merâmı yok mu

Çıktım ser-i dâra hemçü Mansûr
Âvâzım ezân-i nefha-i sûr
Gam kıldı gelûmu şâhmansür
Oldum sipeh-i belâya mahsûr
Ol pâdişehin peyâmı yok mu

Kâmaldı bu çerhten gedâlar
Ferdâlara kaldı âşinâlar
Durmaz mı o ahdler vefâlar
Geçmez mi bu ettiğim dûâlar
Hâl-i dilin intizâmı yok mu

Dil hayret-i gamla lâl kaldı
Gâlib gibi bîmecâl kaldı
Gönderdiğim arz-i hâl kaldı
El'ân bir ihtimâl kaldı
İnsâfın o yerde nâmı yok mu
