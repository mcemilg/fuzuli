Baş koşdı nergis ü gül cem' oldı bir araya
Bir eki onmaduklar birkaç yeni yakaya

Ol lebler içün içmedük peymânesini yârun
Bir tolıyı kim içmez şol eki merhabâya

Hemdem olursa nâlem nâya 'aceb midür kim
Feryâdı eksük olmaz baş koşanun hevâya

Ebrûlarun hilâle benzer dedük biz ammâ
Eksük nazarla bakduk ola serv-i meh-likâya

Dil rûşen olmaz ÂHÎ câm-ı mey olmayınca
Câm olmayınca hâne muhtâc olur ziyâya 
