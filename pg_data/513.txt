Evvel bize vâcib budur hoş hulkıla 'amel gerek
İslâm adı okınıcak yoldaşumuz îmân gerek

İsrâfîl sûrın urıcak cümle mahlûk uyanıcak
Sorı hisâb sorılıcak 'Arab dili lisân gerek

Gök perdelerin açalar eyü yavuzdan seçeler
Ol dem kancaru kaçalar baş kurtarası yir gerek


Çerge kurup oturalar ser-mâyemüz getüreler
Ol siyâset meydânında bu tertîbleri bil gerek

Çagrışalar ata ana kardaş kardaşdan usana
Yalvaralar ol Sübhân'a niyâz kılası er gerek

Dükelinden bu 'ışk yakın Yûnus hatâ kılma sakın
'Işkdan su'âl sorılıcak cevâb viresi hâl gerek



