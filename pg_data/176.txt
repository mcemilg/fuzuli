Ğoncayı dem-beste kılan la'l-i nâbundur senün
Lâl eden bülbülleri hüsn-i hitâbundur senün

Cevr-i 'ışkunla derûnın tâlibün altun eden
Hâk-i iksîr-i der-i devlet-i me'âbundur senün

Dem-be-dem bağrum surâhî gibi pür-hûn eyleyen
Hasret-i câm-ı şarâb-ı la'l-i nâbundur senün

Bir nefesde mürdeler ihyâ eden 'Îsâ gibi
Nâz ü işveyle hitâb-ı müstetâbundur senün

Bezm-i ğamda şevk-i la'lünle ciger pür-hûn olup
Câm-ı 'ışkunla gönül mest ü harâbundur senün

Yele veren 'anber-i sâra gibi 'ömrüm benüm
Ârzû-yı bûy-i lutf-ı müşg-bârundur senün

Yıllar ile egleyen ÂHÎ'yi şehr-i Brusa'da
Âsitân-ı dergeh-i 'âlî-cenâbundur senün 
