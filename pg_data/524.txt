'İlmünde gark oluban ben beni bilimezin
Dilile söyleyüben sıfatun irimezin


Sıfatun gelmez dile kandalıgun kim bile
Sun'unı dimeklige ben lâyık olamazın

Hem evvelsin hem âhir kamu yirlerde zâhir
Hîç makâm yokdur sensüz ben niçün göremezin

Görmedin delü oldum yanıldum günâh kıldum
Ussum 'aklum aldurdum esridüm ayılmazın

Çünki beni esritdün cân u gönül iletdün
Ayırma beni senden bulışdum yad olmazın

Bana cânı sen virdün 'Azrâîl'e bildürdün
Senden artuk kimseye emânet viremezin

İy Yûnus'ı yaradan hicâb götür aradan
Sâdıkam yolunda ben yalan da'vî kılmazın


