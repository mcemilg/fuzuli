Nâlişümden geceler yummaz gözini nüh-felek
Âh ki ol meh 'âlemi encitdi yerden göge dek

Bilmezem ne tâli'-i ferhunde-fâlün var ki hîç
Her kişi ögse seni göge çıkarur ey melek

Encinüp ol ğonca-leb dil bülbülinün âhına
Dedi lutf eyle yüri bi 'llâh bizden öterek

Ol sanem her seng-dilden eylemez tîğin dirîğ
Sen gerek kan ol gerek derd ile taş ol ey yürek

Alnuna meh yüzüne mihr-i cihân-ârâ demiş
Dôstum ÂHÎ seni göge çıkarur gederek 
