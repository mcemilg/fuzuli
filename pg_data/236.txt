Tîğ-i hecr ile benüm şimdi dilüm yar hele
Dem ola buluşavuz senün ile yâr hele

Ey cefâ-hû geleli dünyeye ben şimdiye dek
Görmedüm sencileyin dahı sitemkâr hele

Bunca yolunda fedâ etmiş iken cân u dili
Bir selâmuna dahı degmedük ey yâr hele

Hele sen cevr ü cefâ etmede eksük komadun
Bu dahı böyle ola ey yüzi gülzâr hele 

ÂHİ'yâ rahm ede şâyed eşidüp ol gül-i ter
Kalayın derd ile bülbül gibi ben zâr hele 
