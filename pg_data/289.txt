Dîn ü milletden geçer 'ışk eserini tuyan
Mezheb ü dîn mi seçer kendüyi yoga sayan

'Işk kime kim irerse kendüden gayrı komaz
'Işkdan zerre ayrılmaz kendüliginden tuyan

Uçmak'dan umusı yok Tamu'dan korkusı yok
Kendözin yavı kılup hayr u şer elden koyan

Ol benem dirse revâ benligin bilen hatâ
Terk eyleyüben rızâ 'akl koyup 'ışka uyan

'Âşıkları sorarsan bî-mezheb ü bî-millet
Yolda kalupdur sakın gice vü gündüz sayan

Küfr ü îmân ol yolda assı-ziyâna geçmez
Assı ziyândan fârig varlıgı levhin yuyan

Yûnus sen beni gider her ne ider dost ider
'Aczüni bil ebsem ol var 'ışk rengine boyan


