Sevdiğim cânım yolunda hâke yeksân olduğum
Îdir çık nâz ile seyrâna kurbân olduğum
Ey benim aşkında bülbül gibi nâlân plduğum
İyddir çık nâz ile seyrâna kurbân olduğum

Cümle yâran sana uşşâk olduğun bilmez misin
Cümlenin tâkatleri tâk olduğun bilmez misin
Şimdi âlem sana muştâk olduğum bilmez misin
îyydir çık nâz ile seyrâna kurbân olduğum

Gâhi Feyzâbâda doğru azmedüp eyle safâ
Asafâbâda gelüp gâhî salın ey meh likâ
Gel hele gör sahn-i Sa'dâbâda hiç olmaz behâ
Îyydir çık nâz ile seyrâna kurbân olduğum

Kaplatup gül penbe şâlı ferve-i semmûruna
Ol siyeh zülfü döküp ol sine-î billûruna
Itnşâhiler sürüp ol gerden-i kâfuruna
Îyddir çık naz ile seyrâna kurbân olduğuma

Sen açıl gül gibi zâr ile hezâr olsun Nedîm
Bend bend olsun ham-i zülfün şikâr olsun Nedîm
Sen salın cânâ yolunda hâksâr olsun Nedîm
İyddir çık nâz ile seyrâna kurbân olduğum
