Gönlüm cânum virdüm ana 'ışkı bana yoldaş oldı

Hîç bilmezem kimdür yigi bu ikiden savaş oldı

Hîç danışugum yog iken başum anunla hoş oldı

Andan ayru geçen günüm yüregümde bir baş oldı


Her kancaru bakarısam oldur gözüme görinen
Önüm ardum sagum solum küncile göz ü kaş oldı

Hızr u İlyâs degüliken ölmez dirlige sataşdum
Hergiz yimez içmez iken içüm toptolu aş oldı

Anı seven 'âşıklarun söylerisem sıfatını
Anun 'ışkı urganında koyundan da yavaş oldı

Niçe arslan da'vî kılur 'ışka boyun virmemege
Senün 'ışkun zencîrinden kızan evvel yavaş oldı

Cümle 'âlemün gönlinde vardur anun mahabbeti
Anı cândan sevmeyenün bil kim îmânı taş oldı

Senün 'ışkun odı meger sıçramaya kimesneye
Bir zerre degdi Yûnus'a cihân içinde fâş oldı


