Şol kadar lâle gibi kanlara ğark oldı tenüm
Kabrüm üzre açılan lâleye döndi kefenüm

Vaslalardur ki ciger zahmını bend etmek içün
Yaralu sînemün üstinde benüm pîrehenüm

Çekeyin h'ârını ol gülşen-i 'ömrüm gülinün
Kendü bâğum çemenidür yine kendü dikenüm

Hançeründe dikilen kanlu yürekler gibidür
Her sögütde duran elma ser-i kabrümde benüm

Yerde pehlûlarumun nakşı ile ÂHÎ hemân
Bir hasîra sarılu mürdeye döndi bedenüm
