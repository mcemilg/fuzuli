Pes yanmadın nite olam çün 'ışk odı düşdi câna

Kamış suyı şeker olur od bıragıcak külhâna

Benüm dirligüm çigidi 'ışk odı oldı bahâne

Ma'şûk yüzin gören kişi gerek yana vü dükene

Acı tütüni çıkıcak aydın olısar bu hâne

Severidük ma'şûkayı henüz gelmedin cihâna

Gör niçe cân fidâ kılur şem'i öninde pervâne

Cânum fidî olsun beni bu 'ışk odına atana
'Işk sultânı Tapduk durur Yûnus gedâ bu kapuda
Gedâlara lutf eylemek hem kâ'idedür sultâna


