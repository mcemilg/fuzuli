Bir dem tegâfül etmez isek bir dem eyleriz
Izhâr-ı aşkı yâra hem etmez hem eyleriz

Sen bî-haber hayâlin ile gûşelerde biz
Tâ subh olunca her gece ayş u dem eyleriz

Nâhidi kasd olunsa şikâr eylemek değil
Tanbûr-ı bezme zülfünü târ-ı bem eyleriz

Zâhid ölür gider gam-ı havz-ı behiştden
Biz bir kadeh şarâb ile def '-i gam eyleriz

Sûz-ı cigerle nevk-i hâdengin müzâb edüp
Gül-goncazâr-ı zahm-ı dile şeb-nem eyleriz

Bir mısra'-ı resâ deyicek mû-miyânına
Mânend-i turre kaddi ham-ender-ham eyleriz

Bârîk şef' nükteleri cem' edüp Nedîm
Nâzende şâhid-i sühana perçem eyleriz
