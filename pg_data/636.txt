Gelün bugün yanalum yarın yanmamagıçün
Ölelüm ölmeziken yine ölmemegiçün

Tartalum günâhumuz artduralum âhumuz
İdelüm hisâbumuz hisâb olmamagiçün

Erenlere gidelüm eteklerin tutalum
Bugün eyle idelüm yolda kalmamagiçün

Bak göresin dünyeye geldügüni bil neye
İş bu fânî dünyeye magrûr olmamagiçün

Yûnus yok dünyâ tadı çün kim fânîymiş adı
Muhammed zindân didi biz şâd olmamagiçün


