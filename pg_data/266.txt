Ne bilsün halk-ı 'âlem ben nece hem-demden ayrıldum
Gözüm yaşıyla bir ben bilürem kim nemden ayrıldum 

Nece sıhhat bulam şimden gerü ben haste ey yârân
Tabîb-i cân ü dil olan Mesîhâ-demden ayrıldum

'Aceb mi dôstlar dîvâne olsam kûh-ı fürkatde
Şunun gibi perî yüzlü güzel âdemden ayrıldum

Yakamı çâk edüp ğamdan hayâl olsam 'aceb midür
Şunun gibi beli ince lebi ğoncamdan ayrıldum

Varursan kûy-ı dildâra sabâ sor hâl-i ÂHÎ'den
'Adem mülkine 'azm etdüm diyâr-ı ğamdan ayrıldum 
