Benüm bunda karârum yok ben bunda gitmege geldüm
Bezirgânam metâ'um çok alana satmaga geldüm

Ben gelmedüm da'vîyiçün benüm işüm seviyiçün
Dostun evi gönüllerdür gönüller yapmaga geldüm

Dost esrigi deliligüm 'âşıklar bilür neligüm
Degşürüben ikiligüm birlige yitmege geldüm

Ol hâcemdür ben kulıyam dost bâgçesi bülbüliyem
Ol hâcemün bâgçesinde şâd olup ötmege geldüm

Bunda bilişmeyen cânlar anda bilişimez anlar
Bunda bilişüp dostıla hâlüm 'arz itmege geldüm

Yûnus Emre 'âşık olmış ma'şûka derdinden ölmiş
Girçek erün kapusında hâlüm 'arz itmege geldüm



