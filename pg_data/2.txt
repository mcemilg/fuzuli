Senün yüzün güneşdür yoksa aydur
Canum aldı gözün dakı ne eydür

Benüm iki gözüm bilgil canumsın
Beni cansuz koyasın sen bu keydür

Gözümden çıkma kim bu ev senündür
Benüm gözüm sana yahşi saraydur

Temâşâçün beru gel kim göresin
Nite gözüm yaşı ırmak u çaydur

Sinün boyun bu dağdan ağdı geşdi
Cihân imdi yüzünden yaz u yaydur
 
Bugün ışkun odından ıssı alduh
Bize kayu değül ger kar u kaydur
 
Bana her gice sinden yüz bin assı
Binüm her gün işüm sinden kolaydur

Veled yoksuldı sensüz bu cihanda
Seni buldı bu kezden bey ü baydur
