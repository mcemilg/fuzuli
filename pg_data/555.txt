Bilür misüz iy yârenler girçek erenler kandadur
Kanda baksam anda hâzır kanda istesem andadur

Kim ki dostı sevdi ise hânûmânı terk iylesün
Degmeler dostı sevemez dostun sevgüsi cândadur

'Işksuzlara benüm sözüm benzer kaya yankusına
Bir zerre 'ışkı olmayan bellü bilün yabandadur

Yalancılık eylemegil 'ışka yalandur dimegil
Bunda yalan söyleyenün anda yiri zindândadur

İy kendözini bilmeyen söz ma'nîsin anlamayan
Hak varlıgın isterisen uş 'ilm ile Kur'ân'dadur

Allah benüm didügine virmişdür 'ışk varlıgını
Kime bir zerre 'ışk vire Çalap varlıgı andadur

Niçeler eydür Yûnus'a kim kocaldun 'ışkı kogıl
'Işk bize yinile degdi henüz dahı turvandadur


