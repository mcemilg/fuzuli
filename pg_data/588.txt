Nişânı bu benzi saru gözleri yaşdur 'âşıkun
'Işk odına yanar cânı cigeri başdur 'âşıkun

Dün-gün yürür hayrân olur 'ışk odına yanar erür
Döşegi toprag u kabir yasdugı taşdur 'âşıkun

Kimse bilmez âşık hâlin gönlünde nedür ahvâlin
Süpürmege dostun yolın yüzi ferâşdur 'âşıkun

Miskîn olur 'âşık kişi durmaz akar gözi yaşı
Mâlı mülki cân u başı 'ışka tarâşdur 'âşıkun

'Âşık kılar dün-gün âhı vurur Hak'a dogrı râhı
Her dem gönül seyrengehi gönli Mi'râc'dur 'âşıkun

Her bir kişi bir iş dutar ol dosta yakın olmaga
Gice gündüz nefsiyile her dem savaşdur 'âşıkun

Yûnus eydür ol melâmet şeyhligi 'âşıklıga sat
'Âşık da n'ister eyü ad bed-nâmı hoşdur 'âşıkun


