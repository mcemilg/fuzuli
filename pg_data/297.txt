Benüm gönlüm gözüm 'ışkdan toludur
Dilüm söyler yari yüzüm suludur

Öd agacı bigi yanar vücûdum
Dütünüm göklere seher yilidür

Çokal-cevşen bu 'ışk odına döymez
Okı câna batar katı yalıdur

Senün 'ışkun deniz ben bir balıcak
Balık sudan çıka hemen ölidür

Okuram şâhumı kendü dilümce
Şâhum eydür bana her dem geli dur

Seni sevenlerün ola mı 'aklı
Bir dem usluyısa her dem delidür

Yûnus sen Tapduk'a kılgıl du'âlar
'Âşıklar meydânı 'Arş'dan uludur


